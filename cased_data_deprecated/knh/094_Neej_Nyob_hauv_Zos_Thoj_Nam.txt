Neej Nyob hauv Zos Thoj Nam
Nws muaj ntau lub zos thaj nam hauv Thaib teb uas peb cov Hmoob
tau tawg rog los nyob . Tej zaum ib lub yuav txawv ib lub me jis , tab sis yuav
tsis txawv ntau . Ntawm no kuv yuav piav lub neej nyob rau hauv rau hauv
lub zos thoj nam Najnyaus ( Muab txhais lus Hmoob hais tias Dej Ntev ). Lub
zos thoj nam Thaib thiab UN tau qheb rau neeg mus nyob rau xyoo 1976 . Lub
neej nyob hauv zos thoj nam kuj lorn zem , txom nyem tsis muaj khoom noj
khoom haus txaus , thiab muaj mob muaj gees .
Txij ntua li peb tau los mus nyob rau hauv zos thoj nam lawm , nws ua
tau ib qho kev lorn zem kawg gaus rau cov hluas thiab cov txiv neej tseem xav
ua hluas . Txoj kev ua plees ua yi no tsis hais cov tub thiab ntxhais tag nrho
sawv yeej ua siab yuj plaws nrog rau txoj kev no . Yeeb vim hais tias ua lub
neej nyob rau hauv lub zos thoj nam yeej tsis muaj ib txog hauj lwm tseem
ceeb yuav los mus ua , yog li no , sawv daws kawg yuav tau sib yaum tsheej boj
tuaj mus ua si ua ke thiaj li yuav deev tau txoj kev kho siab . Lawv tau tuaj
mus nyob sib tham tso daj tso luag nyob laug lub sij hawrn , hnub , hli , thiab
xyoo .
Muaj ib txhia yog cov ntxhais , lawv kuj sib yaum mus ua paj ntaub
muag ua tsheej pab tsheej pawg . Ua paj ntaub no tsis hais pog laus los me
nyuam ntxais , los thiab tus puav txiv neej cov me nyuam tub , lawv kuj xyaum
ua cov paj ntaub no ib yam . Tas sawv daws tau ua cov paj ntaub no vim rau
qhov hais tias yog ua los mus muag xwb .
Thaum yuav tsaus ntuj , lub hnub qaij nroos , cov hluas no sib yaum ua
tsheej ke tuaj ntxuav cev lawm tom tus dej Najnyaus . Lub sij hawm no , cov
neeg tuaj mus cov tus dej no mas coob kawg gaus ; nws ua rau tus dej no cia li
nro mus tshwm ib lub zos Thaib nyob deb li nees gaum kislusmev kev . Txoj
kev lorn zem no tau muaj ib txhia tau muab ua dhau cai hwv lawm , nws kuj
muaj coob tus hluas tau vwm . Thaum lawv tau vwm heev tuaj lawm , tsis
muaj neeg yuav cawm tau lawv . Nws yuav tsum yog tus lawv vwm vwm rau
thiaj li yuav cawm tau thiab txoj kev tso lub ntiaj teb no tseg thiaj li yuav kho
Iawv . Yog li no , lawv kuj muaj ntau tus vwm ntawd tau muab tshuaj los txo
Iawv txoj sia . Thaum zoo li no lawm , kuj muaj plaub ntug los ua rau cov
niam txiv laus tau jib kev nyuaj siab thiab ntxhov plawv .
Tsis tas li ntawd , cov txiv neej uas twb muaj cuab muaj yig lawm thiab
pheej nrauj tsis taus txoj kev ua hluas no , lawv cov no lub neej kuj muaj txog
ob tug thiab peb tug poj niam .
Txoj kev txom nyem nyob hauv zos thoj nam mas muab txom kom ti
txha . Cov uas tseem muaj qub nyiaj los yog kauj toog kauj xau lawv kuj
tau muab coj los mus pauv los mus yuav txuas noj txuas haus . Cov txom
nyern ces yog lawv tsis thauj khoom noj tuaj ces yeej tsis muaj dab tsi los mus
txuas pluas li . Thaib kuj tsis tso kev rau sawv daws tawm mus xawb noj xawb
haus sab nraud . Yog hais tias yuav tawm mus ntawm lub rooj vag mus ces
yuav tsum rnuaj ntaub muaj ntawv los ntawm tsoom fwv Thaib zov zos los
thiaj li yuav mus tau . Yog li no , muaj tus puav thiaj li tau nyiag kev tawm
mus nrhiav noj nrhiav haus rau sab nraud . Ntawm lawv cov tus puav uas
yog cov neeg tau nyiag kev mus ua zog los sis puas nrhiav noj nrhiav haus ,
yog hais tias Thaib ntes tau , lawv kuj muab ntaus ncaws thiab tsim txom tas
mam muab coj mus kaw . Tsis tas li ntawd , muaj tus puav tau mus muab taws
muab dej rau sab laj kab sab nraud kuj raug cov neeg Thaib txum tim ntawd
txeeb khoom : taus , txuas thiab thoob kwv dej tej no . Ntau zau muaj cov poj
niam kuj raug cov neeg Thaib muab txhom ua dev ua bua tas los yeej tsis
muaj leej twg yuav hais tau li cas li .
Txoj kev muaj mob muaj tuag mas yeej tsi hais kiag li . Nyob hauv lub
zos thoj nam nyuam qhuav muaj txog kaum plaub txhiab tus neeg xwb .
Hauv zos no nruas tuag yeej nrov tsi tu , pem roob toj ntxas los sis puas khej
cuaj mas muaj ntxa qub qub tshiab tshiab . Tej zaum muaj qee hnub tseem faus
txog ob tug peb tug neeg tuag . Thaum sawv ntxov mus xyuas tim tsev kho
mob , cov neeg tuaj mus kuaj mob thiab thov tshuaj sawv ua tsheej kab ntev li
ob peb lub tsev . Mus saib hauv qhov cov neeg mob pw mas pw ua phiaj yiav .
Yog vim li cas neeg yuav muaj mob thiab muaj tuag ua luaj li ? Ib tej
zaum cov huab cua no sov dhau tsis haum rau cov hmoob uas ib txwm
nyob rau yav toj siab ua yog cov huab cua txias txias . Ob , tej zaum cov khoom
noj khoom haus ntawd phem dhau . Peb , tej zaum cov kab mob ntawd kis puv
zos vim tsis muaj tshuaj txaus los mus tiv thaiv , thiab neeg nyob sib ti dhau .
Yog nej leej twg tau nyob dua hauv zos thoj nam lawm , nej yeej paub
tej kev kuv tau piav los saum no . Nyob txom nyem tas baum li no tab sis kuj
muaj ib co neeg thoj nam kuj tsis xav mus lawm lwm teb chaws , lawv pheej
tseem nyob quj qees rau hauv zos thoj nam . Lawv ib co twb nyob yuav tau ob
tiam neeg . Lawv tau los yug lawv cov mi nyuam . rau hauv thiab tam sim no
lawv cov mi nyuam twb yuav poj niam thiab yuav txiv . Lawv twb rov mus
yug tau ib co mi nyuam . tshiab lawm .
Raws li kuv xav tej zaum lawv ib txhia tseg tsis taus txoj kev lorn zem
no lawv thiaj li tsis hla tuaj lawm lwm teb chaws . Lawv ib txhia pheej vam
joov tias lub teb chaws Blog tseem yuav tau , vim Cob Fab thiab Vaj Pov lawv
tseem niaj hnub rov qab mus ntxeev lub teb chaws . Tej zaum nws kuj tsis yog
li kuv xav no Yog li no , yog ua li cas lawm ? Tej zaum peb Hmoob los mus
pooh rau lo lus hais tias " Ntuj fa tej lam ."