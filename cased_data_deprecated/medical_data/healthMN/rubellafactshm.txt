 FEEM HAUJ LWM SAIB XYUAS TSHUA J - TXHAJ TIV THAIV KAB MOB Kab Mob Qhua Maj Kab mob qhua maj yog dab tsi ? Kab mob qhua maj , kuj tseem hu tias mob qhua pias Cerman , yog ib yam mob ua pob liab los ntawm cov vais lav . Cov tsos mob qhua maj yog dab tsi ? Cov tsos mob qhua maj muaj xws li : ua pob liab ua npaws txias hnoos ua qog rau tom qaum pob ntseg thiab ntawm caj dab Cov pob liab feem ntau yuav xub tshwm rau ntawm ntsej muag thiab txav mus rau saum taub hau mus rau yav ko taw , mus txog li 3 hnub . Cov tsos mob qhua maj tuaj yeem suav nrog ntau yam mob ua ke , tshwj xeeb mas yog cov pojniam neeg loj . Muaj ntau txog ib nrab leej uas kis tau mob qhua maj tab sis tsis muaj tsos mob . Leej twg thiaj mob qhua maj ? Txhua tus neeg uas tsis tau txhaj tshuaj tiv thaiv lossis tseem tsis tau mob qhua maj dua tuaj yeem tau txais cov kab mob . Vim tias muaj neeg thoob ntiaj teb thiab hauv Tebchaws Asmeskas tseem tsis tau txhaj tshuaj , nws muaj feem qhov yuav kis mob los ntawm cov neeg tsis tau txhaj tshuaj tiv thaiv mob qhua maj thaum mus ncig . Cov teeb meem ntawm tus mob qhua maj yog dab tsi ? Cov menyuam yaus thiab cov neeg loj feem coob uas muaj lub dag zog zoo tus mob qhua maj tuaj yeem zoo ib leeg yam tsis muaj teebmeem dab tsi . Qee tus neeg loj uas muaj mob qhua maj , tshwj xeeb mas yog pojniam , tau txais tus mob lwm yam lossis cov mob xyaw nrog . Yog tias tus pojniam cev xeeb tub uas tseem tsis tau txhaj tshuaj tiv thaiv kab mob qhua maj kis mob ua ntej asthiv thib 21 st thaum cev xeeb tub , tus menyuam hauv plab yuav kis tau tus mob qhua maj ( CRS ) , uas tuaj yeem ua rau mob hnyav , suav nrog menyuam tuag hauv plab , ho menyuam , menyuam yug ua ntej tsis tau txwm hli , dig muag , muaj teebmeem rau cov hlwb , pob txha hloov pauv , thiab lub siab thiab lu po muaj kev puas tsuaj . Qee cov teebmeem no tshwm sim thaum yug menyuam los yog nyob ha uv thawj 2 lub xyoos ntawm lub neej . Lwm yam xws li mob ntshav qab zib , yuav tshuam sim tom qab yog menyuam me . CRS niaj hnub no tsis tshua pom muaj huav Tebchaws Asmeskas vim yog tau txhaj cov tshuaj tiv thaiv mob qhua maj . Yuav kuaj pom tus mob qhua maj li cas ? Vim tias tus mob qhua maj zoo sib xws li lwm yam mob ua pob , nws tsuas yog kuaj nrog kev kuaj ntsuas cov ntshav . Cov kws kho mob yuav khaws cov hnoos qeev , cov zis , lossis ntshav coj los ua piv txwv kuaj kab mob . Puas yog muaj cov tshuaj txhaj tiv thaiv mob qhua maj ? Yog . Cov tshuaj txhaj tiv thaiv mob qhua maj muaj nyob hauv cov tshuaj tiv thaiv kab mob MMR ( Mob Qhua Pias Mob Ua Qog , Mob Qhua Maj ) . Kawm paub ntau ntxiv ntaw MMR V Cov Ntaub Ntawv Tshuaj Tiv Thaiv Kab Mob ( VIS ) ( http ://www . website . net/page . html ) . Mob qhua maj sib kis tau li cas ? Kab mob qhua maj tuaj yeem sib kis tau thaum ib tus neeg muaj mob qhua maj hnoos lossis txham ze koj , los sis yog tias koj kov tau cov kua ntawm lub qhov ncauj , qhov ntswg ntawm tus neeg muaj mob qhua maj thiab mus kov koj lub qhov muag , qhov ntswg , lossis qhov ncauj . Lub sij hawm kis tau tus kab mob thiab pib mob feem ntau yog 14 hnub , tab sis tuaj yeem yog li ntawm 12 txog 23 hnub . Tus neeg muaj mob qhua maj tuaj yeem kis tau rau lwm tus neeg txij 7 hnub ua ntej mus txog 7 hnub tom qab pom cov pob liab .  MOB QHUA MAJ Tuaj yeem tiv thaiv tus kab mob qhua maj tau li cas ? Kev txhaj tshuaj tiv thaiv yog txoj hauv kev zoo tsh aj plaws txhawm rau tiv thaiv mob qhua maj . Kev txhaj tshuaj tiv thaiv kab mob qhua maj kom thoob plaws yog ib qho kev tswj hwm zoo tshaj kom tsis pub kis cov kab mob thiab kev tiv thaiv cov menyuam kom tsis pub kis tau mob CRS . Puas muaj hauv kev kho mob qhua maj ? Tsis muaj txoj hauv kev kho mob qhua maj . Tab sis koj tus kws kho mob yuav muaj peev xwm pab kho qee tus tsos mob tau . Minnesota Department of Health Vaccine - Preventable Disease Section PO Box 64975 St . Paul , MN 55164 - 0975 651 - 201 - 5414 www . website . gov Xav tau txais cov ntaub ntawv no ua lwm yam qauv , hu rau : 651 - 201 - 5414 . 