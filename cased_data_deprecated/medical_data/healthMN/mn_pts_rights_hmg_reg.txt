 Hmong Lub Kaum Ob Hlis Ntuj 2013 Tus Neeg Mob Hauv Minnesota Txoj Cai Tsoom Nom Tswv Daim Hom Phiaj Yog daim hom phiaj ntawm tsoom nom tswv hauv tsab ntawv no uas yuav nrog txhawb thiab saib xyuas kom tus neeg mob tau lub chaw nyob , chaw so zoo . Yuav tsis muaj lub chaw tu neeg twg yuam tau kom tus neeg mob txo nws txoj cai ua ntej lawv yuav txais nws . Tus neeg saib xyuas tus neeg mob los sis ib tug neeg txhawj txog tus neeg mob los sis , yog thaum tsis muaj tus neeg saib xyuas los sis tus neeg txhawj txog tus neeg mob lawm , muaj cuab kav hais kom lawv tsis txhob hla tus neeg mob txoj cai . Tus neeg txhawj txog tus neeg mob no hais tau lawv thiab yog tias tus neeg saib xyuas tus neeg mob yog ib lub chaw ua num uas tus tswv txiav plaub ntug tso cai rau lawv ua tus saib xyuas . Lub sij hawm thaum tseem ntsuam xyuas txoj cai mas lub chaw tu neeg yuav tsum ua lawv txoj num raws li tus neeg saib xyuas tau pom zoo . Lub ntsiab lus ntawm txoj cai mas yog kom txhua tus neeg , txhua lub chaw ua num yuav tsum to taub thiab nrog fwm tus neeg mob txoj cai kom zoo npaum li yuav zoo tau , tsis hais txog kev ntseeg , kev coj cai rau yus tus kheej thiab txoj cai uas txhua tus pej xeem muaj sib luag . tus neeg mob muaj cuab kav hais thiab sau tej yam tus neeg mob tsis txaus siab mus rau cov chaw ua num nyob nram qab ntawm tsab ntawv no . Cov Ntsiab Txhais Rau kev siv hauv tsab nta us neeg mob yog tus neeg uas tuaj nyob ntev dua 24 teev rau lawv tu , kom lawv soj ntsuam tus mob seb yog mob dab tsi los sis kho nws raws li nws lub cev los sis txoj kev xav ntawm tus neeg ntawd . Tus neeg mob tau tias yog ib tug me nyuam yaus uas tuaj nyob rau lawv kho thiab lawv tu , raws li txhais rau hauv Seem 7 , Minnesota Cov Cai Thaum 1986 , Tshooj 326 . us neeg mob kho mob los sis hauv ib qho kev pab cuam uas tau kev txhawb nqa los ntawm lub zej zos los sis lwm cov kev pab hauv lub zej zos . Txoj Cai Tshaj Tawm Txoj cai tswj kev pab rau cov neeg mob hauv lub xeev no tshaj tawm tias txhua txhua lub chaw tu neeg yuav tsum fwm thiab ua raws li tus neeg mob txoj cai uas muaj xws li tiam sis tsis yog tas rau cov uas tau hais tseg no . 1 . Cov Lus Qhia Txog Txoj Cai Yuav tsum tau qhia rau cov neeg mob , thaum tuaj nyob tawm lub chaw tu neeg , tias nws muaj txoj cai pab tiv thaiv nws thaum lub sij hawm lawv kho nws ntawm lub chaw los sis thaum lub sij hawm kho hauv lub zej zos thiab muaj cov no piav qhia rau hauv tsab ntawv uas sau nrog nov txog cov cai thiab dej num uas muaj nyob hauv seem no . Yog thaum muaj cov neeg mob tuaj nkag rau hauv cov kev pab cuam hauv chaw tu raws li tshab txhais hauv Seem 7 , tsab ntawv sau qhia yuav tsum tau piav txog txoj cai thov qhia tawm los ntawm ib tug neeg uas muaj 16 xyoo los sis laus dua ntawd raws li muaj nyob hauv Seem 253 B . 04 , Txheej me 2 , thiab muaj cov npe thiab xov tooj ntawm cov tib neeg thiab cov koom haum uas muab kev pab tawm suab sawv cev   Hmong Lub Kaum Ob Hlis Ntuj 2013 thiab kev pab txog kev cai lij choj rau cov neeg mob hauv cov kev pab cuam hauv chaw tu . Yuav muaj kev pab rau cov muaj teeb meem txog kev sib txuas lus , thiab cov uas hais lwm hom lus dua li ntawm lus Asnkiv . Tej cai tswj nyob hauv chaw tu neeg , tej ntaub ntawv luj ntsuam xyuas lub chaw tu neeg los ntawm xeev thiab zos cov neeg xyuas txog kev noj qab haus huv , thiab kev tshab txhais ntxiv txog cov cai sau tseg mas yuav tsum pub rau cov neeg mob , lawv cov neg saib xyuas los sis tus neeg lawv xaiv los sawv cev lawv thaum lawv tau thov tus neeg khiav dej num los sis lwm tus neeg ua hauj lwm , raws li tshooj 13 , hauv Tsab Cai Txog Kev Siv Ntaub Ntawv , thiab Seem 626 . 557 , hais txog cov neeg laus uas lawv pab tsis tau lawv tus kheej . 2 . Tu Kom Zoo Thiab Saib Rau Nqi Cov neeg mob muaj txoj cai kom cov neeg ua hauj lwm yuav tsum tu nws zoo thiab saib nws rau nqi thaum nws nyob ntawm lub chaw tu neeg . 3 . Tu Thiab Kho Tus Neeg Raws Li Nws Tus Mob Cov neeg mob muaj txoj cai kom lawv yuav tsum tu thiab kho nws raws li nws tus mob . Txoj cai no tsuas kav txij txoj kev tu uas daim ntawv kho mob kam them tej nuj nqis xwb . 4 . Paub Txog Tus Kws Kho Mob Cov neeg mob muaj txoj cai kom lawv yuav tsum sau ib daim ntawv qhia rau nws txog nws tus kws kho mob lub npe , chaw ua hauj lwm , tus xov tooj thiab saib nws txawj kho yam mob twg . Muaj qee zaus mas tus neeg mob tsis meej pem ces cov lus no yuav tsum muab rau tus saib xyuas los sis tus sawv cev ntawm tus neeg mobthiab tus kws kho mob uas cob cov lus no yuav tsum sau tej hais tas los no rau hauv tus neeg mob phau ntawv kho mob . 5 . Kev Sib Cuag Nrog Lwm Qhov Chaw Kho Mob Cov neeg mob uas tau txais kev kho mob sab nraud muaj txoj cai paub txog saib leej twg yog tus kho nws . Yuav tsum qhia lawv lub npe , chaw nyob thiab txoj kev yuav kho tus mob yog muaj dab tsi . Muaj qee zaus mas tus neeg mob tsis meej pem ces cov lus no yuav tsum muab rau tus saib xyuas los yog tus sawv cev ntawm tus neeg mob thiab tus kws kho mob uas cob cov lus yuav tsum sau tej hais tas los no rau hauv tus neeg mob phau ntawv kho mob . 6 . Ntaub Ntawv Qhia Txoj Kev Kho Mob Tus kws kho mob yuav tsum qhia tag nrho txhua yam raws li txoj cai pub rau cov neeg mob txog nws tus mob , txoj kev yuav kho yav tom ntej , thiaj seb puas yuav muaj lwm txoj kev kho dab tsi pab tau tus neeg mob thiab . Cov lus sib qhia no mas yuav tsum yog yam lus kom cov neeg mob to taub . Cov neeg mob muaj cai kom ib tug ntawm tsev neeg los sis tus neeg sawv cev , los sis ob tug tag nrho , nrog nws hnov cov lus . Cov lus yuav sib tham mas yuav muaj qhov yuav kho tau los sis tsis tau thiab lwm cov kev pab kom tus mob zoo . Muaj qee zaus mas tus neeg mob tsis meej pem ces cov lus no yuav tsum muab rau tus saib xyuas los sis tus sawv cev ntawm tus neeg mobthiab tus kws kho mob uas cob cov lus no yuav tsum sau tej hais tas los no rau hauv tus neeg mob phau ntawv kho mob . Tus neeg mob muaj txoj cai tsis kam txais cov lus qhia no . Txhua tus neeg mob uas mob cancer rau ntawm lub mis mas yuav tsum qhia cov lus no rau kom nws paub meej , ua ntej los yog thaum lub sij hawm nws nyuam qhuav tuaj nyob ntawm lub chaw tu , txog txhua yam kev kho mob raws li nws paub , nrog rau kev phais , kev muab hluav taws xob   soj ntsuam seb us neeg mob puas txaus siab rau lawv ; ( 2 ) soj ntsuam tej ntaub ntawv kho mob uas nyob hauv lub chaw tu neeg ; ( 3 ) nug tus neeg uas muaj npe ua tus yuav hu tau thaum muaj xwm txheej ceev los sis nug tsev neeg saib tus neeg mob puas tau ua daim n tawv npaj kho tus mob tseg , thiab xyuas saib tus neeg mob puas muaj ib tug kws kho mob uas nws niaj zaus mus cuag thaum nws muaj mob ; thiab ( 4 ) nug tus kws kho mob uas tus neeg mob niaj zaus mus cuag thaum nws muaj mob , yog tias paub tias yog leej twg , saib tus kws kho mob puas paub tias tus neeg mob puas tau ua daim ntawv npaj kho mob tseg . Yog lub chaw tu neeg qhia rau tsev neeg los sis tus neeg uas yuav hu tau rau thaum muaj xwm txheej ceev los sis tso cai rau tsev neeg koom rau hauv txoj kev npaj kho mob raws li hauv nqe no , lub chaw tu neeg yuav tsis muaj kev txhaum tias qhov lawv tso cai ntawd yog hla tus neeg mob txoj cai lawm . ( c ) Thaum tshawb xyuas li qhov ua tau mus nrhiav cuag tsev neeg los yog tus neeg u as yuav hu tau rau thaum muaj xwm txheej ceev , lub chaw tu neeg yuav xyuas tus neeg mob tej ntaub ntawv uas nyob hauv lub chaw saib lawv muaj kev sib raug zoo li cas . Yog lub chaw tu neeg tsis muaj cuab kav nrhaiv tau tsev neeg los sis tus neeg uas yuav hu tau rau thaum muaj xwm txheej ceev li ntawm 24 teev tom qab tus neeg mob tuaj nyob hauv lub chaw , lub chaw yuav ceeb toom rau nras qhov chaw muab kev pab neeg los sis tub ceev xwm kom lawv paub tias tus   Hmong Lub Kaum Ob Hlis Ntuj 2013 neeg mob nyob hauv lawv lub chaw tu neeg lawm thiab lawv nrhiav tsis tau tsev neeg los sis tus neeg uas yuav hu tau rau thaum muaj xwm txheej ceev li . Lub koom haum muab kev pab neeg los sis cov tub ceev xwm uas pab lub chaw mas yuav tsis muaj kev txhaum txheej dab tsi liam tau rau lawv tias lawv ua txoj num tsis raug cai thiab hla tus neeg mob txoj cai lawm . 8 . Kev Saib Xyuas thiab Kev Tu Lawv Yav Tom Ntej Cov neeg mob muaj txoj cai kom lawv yuav tsum tuaj tu nws raws lub sij hawm thiab yuav tsum muaj tus neeg saib xyuas nws raws li txoj cai ntawm lub chaw tus neeg . 9 . Txoj Cai Tsis Pub Kom Lawv Kho Cov neeg mob uas tseem meej pem muaj txoj cai tsis pub kom lawv kho raws li Txoj Cai 6 hais tias saum toj no . Yog thaum tus neeg mob tsis to taub txog tus cai no tiam sis nws kuj tsis tau raug luag txiav txim tias nws yog neeg hlwb tsis meej pem , los sis thaum muaj qhov yuav tsum tau ua raws cai los txwv txoj kev tsis kam txais kev kho mob , tus kws kho mob yuav tsum ua twb zoo teev cov nqe lus tseg rau hauv tus neeg mob phau n tawv kho mob . 10 . Kev Tshawb Nrhiav Kawm Yuav tsum tau daim ntawv tso cai ua ntej yuav cia tus neeg mob koom txoj kev tshawb nrhiav kawm txog txoj kev kho mob . Cov neeg mob muaj cai tsis kam koom nrog lawv . Daim ntawv tso cai thiab daim ntawv tsis kam koom nrog mas yuav tsum muaj nyob rau hauv tus neeg phau ntawv kho mob . 11 . Nyob Ywj Siab Tsis Muaj Kev Tsim Txom Cov neeg mob muaj txoj cai nyob ywj siab raws li txhais hauv Tsab Cai Tiv Thaiv Cov Neeg Laus Uas Lawv Pab Tsis Tau Lawv Tus Kheej ( Vulnerable Adults Protection Act ) . Lo lus tsim txom txhais tau tias coj tus cwj pwm raws li hauv Seem 626 . 5572 , Txheej me 15 , los sis txhob txwm ua kom lub cev mob los sis raug mob , los sis kev ua kom muaj kev nyuaj siab . Txhua tus neeg mob mas yuav tsis pub leej twg ntaus thiab quab yuam muab lawv khi thiab yuam haus tshuaj , tsuas yog thaum muaj ntaub ntawv ntawm tus kws kho mob pom zoo kom ua mas thiaj li ua tau , mus ib ntus raws li hais tseg , thiab tsuas ua qhov no thaum tsim nyog los tiv thaiv tus neeg mob tsam nws rov ua rau nws thiab lwm tus neeg raug mob . 12 . Tsis Pub Leej Twg Paub Txog Txoj Kev Kho Mob Cov neeg mob muaj txoj cai kom lawv yuav tsum saib taus nws thiab saib txoj kev kho nws rau nqi . Kev sab laj , kev sib tham txog txoj kev yuav kho tus mob mas yog ib yam uas sawv daws yuav tsum tham tsis tau rau lwm tus neeg hnov . Yuav tsum saib taus tus neeg thaum nws siv chav dej , da dej , thiab tu cev , ntshe yog tias yuav tau muaj kev pab kom nws nyab xeeb . 13 . Tsis Pub Leej Twg Paub Tej Ntaub Ntawv Kho Mob Cov neeg mob yuav tsum muaj kev tso siab tias nws tej ntaub ntawv kho mob mas yuav khaws kom zoo cia , thiab nws muaj txoj cai txwv los sis txoj cai kheev tej ntaub ntawv rau ib tug neeg nyob sab nraud ntawm lub chaw tu neeg saib . Tej ntaub ntawv mas yuav tau muab sau tseg thiab kaw cia zoo chaw raws li txoj cai Seem 144 . 335 . Txoj cai no yuav tsis siv yog thaum muaj neeg tsis txaus siab rau lub chaw tu neeg es lawv kom tuam tsev xyuas txog kev noj qab haus huv tuaj kuaj tej ntaub ntawv thiab yog muaj tus tswv tu plaub ntug tso cai rau lawv kuaj .   . Txhua qhov chaw tu neeg uas neeg pw kho mob , txhua qhov kev pab cuam tu neeg raws li txhais hauv Seem 7 , thiab txhua qhov chaw uas txais coob tshaj ob tus neeg ua hauj lwm uas muab cov kev pab txog kev nyuab siab uas tsis pw kho mob mas yuav tsum muaj daim ntawv qhia sawv daws txog tus txheej tx heem cob lus tsis txaus siab rau tus neeg saib x yuas nyob hauv lub chaw ; qhia saib lub chaw yuav siv sij hawm li cas thiaj yuav teb tau tej lus nug rov qab rau tus neeg ; yuav tsum muaj ib tug neeg pab tus neeg mob ua tej ntaub ntawv ; tej lus teb mas yuav tsum muab sau rau hauv ntawv tseg ; thiab yuav tsum siv ib tug neeg coj nruab nrab ntug los daws tej teeb meem ntawd kom sai thiab ncaj nruab nrab ntug yog tias daws tsis tau qhov teeb meem . Cov tsev kho mob , cov kev pab tu neeg raws li txhais hauv Seem 7 uas feem ntau yog cov kev kho mob uas nyob hauv tsev kho mob , thiab cov chaw phais uas tsis yog pw kho mob nrog rau Seem 144 . 691 thiab ua raws li cov koom haum saib xyuas kev kho mob hauv Seem 62 D . 11 mas pom tias ua raws li qhov yuav tsum tau muaj ib daim ntawv uas sau tus txheej txheem daws kev tsis txaus siab uas siv rau hauv lub chaw . 18 . Lus Sib Tham Ntawm Yus Tus Kheej Cov neeg mob muaj txoj cai nrog ib tug neeg twg sib tham nyob hauv lub chaw tu neeg los sis nyob sab nraud raws nws siab nyiam li hauv lub xeev txoj cai Minnesota Co mmitment Act , tawm hauv lub chaw mus raws li lawv siab nyiam . Cov neeg mob yuav muaj cwj mem sau ntawv , ntawv sau , thiab nqi xa ntawv uas lawv mam li ua tus them rau cov no . Tej hnab ntawv yuav tsis pub leej twg lam qhib saib , tsuas yog thaum muaj tus kws kho mob daim ntawv nyob hauv phau   Hmong Lub Kaum Ob Hlis Ntuj 2013 ntawv kho mob tso cai kheev rau neeg qhib saib mas thiaj tau . Yuav tsum muaj ib chav rau tus neeg mob tau sib tham nrog lwm tus neeg nyob hauv xov tooj uas tsis pub leej twg hnov tej lus tham . Cov chaw tu neeg uas tsis muaj tej chav li ntawd mas yuav tsum nrhiav kom tau ib chav sib tham kom zoo npaum yuav zoo tau rau tus neeg mob kom nws tham tau yam uas tsis muaj leej twg hnov . Txoj cai uas hais no mas tus neeg mob siv tau yog nws tseem meej pem li tus kws kho mob sau ntawv pom zoo . Tsis yog li mas , lub chaw tu neeg yuav ua kom raws li Tsab Cai Tiv Thaiv Cov Neeg Uas Lawv Pab Tsis Tau Lawv Tus Kheej ( Vulnerable Adults Protection Act ) , Seem 626 . 557 , Txheej me 14 , Nqe ( b ) , txoj cai no yuav muaj kev txwv kom cuag ncua . 19 . Yam Khoom Uas Yog Yus Tug Tus neeg mob muaj cai siv thiab khaws yam khoom uas yog nws tug tsuav yog muaj chaw txaus cia tej khoom , thiab tsis cuam tshuam rau lwm tus neeg txoj cai los sis tsis txhob muaj daim ntawv txwv tsis pub khaws tej khoom ntawd tsam muaj teeb meem raug mob rau neeg . Tej yam khoom uas ploj thiab muaj neeg nyiag lawm mas tsis muaj txoj cai yuam kom lub chaw tu neeg yuav tsum them koj . 20 . Ua Hauj Lwm rau Lub Chaw Yuav tsis pub cov neeg mob ua hauj lwm nyob hauv lub chaw tu neeg ntshe yog muaj ntaub ntawv tso cai tias tej ntawd yog ib txog kev kho uas tus kws kho mob tau sau cia rau hauv ntawv lawm mas thiaj li pub ua . 21 . Txoj Kev Pab thiab Tiv Thaiv Cov neeg mob muaj txoj cai kom yuav tsum muaj neeg ua hauj lwm pab nws thiab tiv thaiv nws txoj cai , thiab kom nws yuav tsum to taub txog tej yam uas tshwm sim ntawd rau nws . Txoj cai no mas yog muab lub sij hawm rau tus neeg mob nrog cov neeg ua num ntawm cov chaw pab neeg tau sib tham txog txoj kev lawv yuav pab nws . 22 . Txoj Cai Yuav Tsum Cia Lwm Leej Neeg Nrog Tau Tus Neeg Mob Sib Tham Thaum txais nkag rau hauv lub chaw , yuav muab ib lub sij hawm rau tus neeg mob los tso cai qhia tawm tias nws nyob hauv lub chaw rau cov neeg hu tuaj nrhiav nws thiab cov qhua uas xav nrog tus neeg mob tham , tshwj tsis yog tias nom tswv teb chaws txwv tsis pub kom lub chaw qhia tawm cov lus qhia txog tus neeg mob yam uas tsis tau tso cai rau cov neeg hu tuaj thiab cov qhuab , tus neeg mob , los sis tus neeg sawv cev rau tus neeg mob . Txog rau qhov uas ua tau , tus neeg saib xyuas tus neeg mob yuav tsum tau xav txog cov kev xav ntawm tus neeg mob hais txog kev qhia tawm tias nws nyob hauv lub chaw . Tus neeg mob muaj txoj cai cia ib tug neeg uas tus neeg mob tau xaiv los sawv cev ua tus neeg saib xyuas txog kev kho mob tuaj xyuas nws raws li hauv tshooj 145 C thiab txoj cai cia tus neeg uas tus neeg mob tau xaiv tuaj xyuas thiab txiav txim hauv cov kev kho mob raws li hauv nqe 22 . Thaum txais nkag rau hauv lub chaw , yuav muab ib lub sij hawm rau tus neeg mob los sis tus neeg sawv cev tus neeg mob , los xaiv ib tug neeg tsis txheeb ze los ua tus neeg mob tus txheeb ze txuas mus hais txog kev tuaj xyuas thiab kev txiav txim txog txoj kev kho mob . Daim ntawv xaiv neeg ntawd yuav tsum tau muab tso rau hauv tus neeg mob cov ntaub ntawv kho mob . Hais txog qhov txiav txim txog txoj kev kho mob , ib daim ntawv teev tseg txog kev kho mob los sis tus neeg uas tau xaiv los ua tus saib xyuas txog kev kho mob hauv tshooj 145 C mas yeej qhov   617 - 2130 ( 800 ) 657 - 3709 Chav Fai Xyuas Cov Kev Tsis Txaus Txog Cov Chaw Tu Neeg ( Office of Health Facility Complaints ) P . O . Box 64970 St . Paul , MN 55164 - 0970 Xov Tooj : ( 651 ) 201 - 4201 ( 800 ) 369 - 7994   657 - 3591 los sis ( 651 ) 431 - 2555 ( hauv nroog ) Cov ntaub n tawv no tsim los ntawm Minnesota Kev Sib Koom Tes Ntawm Tsev Kho Mob thiab Kev Kho Mob ( Minnesota Hospital and Healthcare Partnership ) . Minnesota Tuam Tsev Xyuas Txog Kev Noj Qab Haus Huv ( Minnesota Department of Health ) yog cov muab nyiaj txiag txhais cov lus no . Xav paub ntxiv txog cov lus txhais no , hu tau rau Minnesota Tuam Tsev Xyuas Txog Kev Noj Qab Haus Huv ntawm ( 651 ) 201 - 3701 . 