Yij LeejHmoob ... aw ,
Kuv ntseeg koj zaj dab neeg no 100% nawb .
Ua li kwv Born hais tej teeb meem no yog tim koj ib leeg tsim kev kub
ntxhov rau cov neeg ntawd nkaus - s xwb . Koj txhob tu siab rau hmoob
Meskas , koj rov tu siab rau koj tus kheej xwb .
kuv hais li kuv tsis paub koj li tus hmoob Vaj thauj koj thiab tus
hmoob Lis koj mus pw hauv nws lub tsev .
Kuv yog yawg hmoob Vaj ces kuv yeej tsis thauj koj puag tim Detroit
los rau WI lawm . Vim cas .
1 . tej zaum koj yog ib niag Laib kuv thauj koj ces xyov thaum twg koj
yuav twb riam los phom rau kuv taub hau thaum mus txog hauv Luv .
2 . Tsam lam coj koj los txog tog kev ua luv ntxeev los sib tsoo hos
raug mob , tuag ces kuv yuav tau them nqi taub hau .
3 . kuv yeem coj koj mus rau tom Bus los Train station yeem them nqi
Bus los Train xa koj los rau MN qhov no kuv txoj sia thiaj tsis nyias
ntsais npaum daim Nplooj qeeb .
Kuv yog tus hmoob Lis :
Tus kwv tij hmoob Lis no twb yog zoo kawg lawm yog kuv nce yog nug zoj
koj tseem hais tom ntej tom qab , tsis muaj chaw txawb , chaw rau ces kuv
yeej nplaws hlua khi nkaus koj muab koj khi ntxeev tis qaib , khi ko taw
kom koj daws txhob tau hmo ntawd li lawm nawb ...... kaj ntug mas tso
koj ........ Tsam hmo ntawd koj lam rho riam los phom los xyuas kuv pab
niam tub tuag pawg lug nrog kuv ned .
Kuv tseem xav tias tam sim no yog koj tseem paub thiab nco tau tus
hmoob Lis ntawd mas koj yuav tau mus thov txhim thiab xa me ntsis
nyiaj mus rau yawg kom mus yuav 2 khub qaib hu yawg tsev neeg
plig ...... yawg mas 100% ntshai - ai poob plig tag li lawm nawb .
Qhov koj hais tias pom koj yawg ( Phas Nyas ) daim duab koj cia li hais
tias yog koj yawg ....... txawm yog leej twg los yeej tsis
ntseeg ........ laib ces thaum tws kev yeej keb txhua txhia yam kom dim .
Thov txim : Nej cov me nyuam NOM no mas tsis hais xeem twg kuv yeej
muaj experiance nrog ntau - au tus lawm ...... hais txog kev txheeb ze kom
nws piav ces yeej piav tsis tau ..... hais ua awv uav tsis muaj chaw
txawb , chaw rau li ...... koj tsis ntseeg kuv koj sim mus nug saib
meb ...... nws ces tsuas paub muab nws txiv rab hneev tua ....... yog cov
tsis paub nws txiv zoo ces kawg mag li koj zaj no tiag .
Qhov no kuv ho nug koj :
Zoo li lub caij thaum koj tuaj ntawd zoo li koj txom - m nyem kob - b huam
kawg li sub ? Es koj ua kwv yeej tsis muaj lub hom phiaj tias tuaj txog
Meskas teb yuav siv nyiaj li cas los ? es yuav tau kiag daim pib tuaj
txog Meskas xwb los ? koj piav li koj tsis muaj $1 npuab koj cev li sub ?
Thaum ntawd koj muaj 23 xyoo yeej tsis yog MOS - S lawm thiab os . Tus
neeg paub tab ces yeej ua tau txhua txhia yam lawm nawb ........ kuv cov
phooj ywg xyoo 1976 peb coob - b leej niam txiv tsis tuaj lawv yeej tuaj
ua tau lawv ib yig rau Meskas teb qhua ntxhia hnub nyoo 17 - 18 xyoo xwb
laid . Koj kiag mas wb tsis tau los zaum kiag es sib tham xwb ....... koj
yeej paub ntau kawg los tshuav qhov koj hais muab tsis tau lub paus
txog lub ntsis xwb . Zoo li koj cia li hais lub ntsis ua ntej tso lub
hauv paus rau tom qab ...... neeg thiab tsis to taub koj .
Piv li tus kwv tij Hmoob Lis koj hais nawb : Koj mus txog kiag hauv nws
tsev thawj - j lo lus uas koj hais ua ntej thaum koj tuav yawg tes tag
mas koj yuav tsum hais tias Tij Laug los txiv ntxawm koj yog Hmoob lis
no ? koj tsev neeg yog pab twg ? cov laus ua muaj koob nto npe naj ? nws
yeej yuav piav tuaj ........ koj mam piav tias kuv yog yawg Phanya tus
xeeb ntxwv , kuv txiv npe yog koj txiv tsis rov los tus txiv hlob , txiv
ntxawm twg neeg yuav paub koj hais tus ntawd npe ........ yog koj hais
cov no ua ntej tag lawm ces ntshai yawg hmoob Lis ntawd tseem yuav tua
qaib vom rau koj ntim su rau koj thib si nawb . Peb ua neeg nyob mas
yawm yij nawb lo lus muag thiab hais kom raug luag lub cob kiag mas
txawm luag tsis paub koj los luag yeej ntseeg koj tam sim ntawd ntag
nawb . Koj dab laug sai yog leej twg rog tham tag ces kawg qaib vom ntim
su puv hnab noj tsis tag xwb las as . Wb mam tham ntxiv nawb . Kuv yuav
mus noj fawm tso .

Dab phwv es uas cas koj yuav txawj hais uas luaj lis mas
yuam .
nyob zoo

yog lawm mas dab laug Phw es ,
ua tsaug rau koj cov lus qhuabqhia nawb , tiamsis nrhai yuav ua tsis tau
li koj hais nawb . Yuav hloov kom tau yus tus cwjpwm mas yeej tsis
yoojyim kiag li os . Laus li kuv no ces , yog yuav paub ces yeej paub
thaum ntxov lawm os . Kuv yeej tsis nyiam kawm kevcai Hmoob , thiab xyaum
hais lus mos - s qab - b zib li luag tej . Kob txhob hem - m kuv tsam kuv hov
ntshai tuaj xyuas koj thiaj nawb , vim tiias ntshai tsam koj tus yawmyij
ruam - m ua koj poob ntsej muag xwb os .
Yog kuv muaj cuabkas npaum li koj hais ces kuv yeej ua neej tsheej tim
Meskas teb lawm mas .
Li ntawv es thiab ua ib siab rov qab los ua lub neej qubqab tim no xwb
nes , tshuav koj tus muam tseem kas hlub kuv xwb ces kuv yeej txaus siab
ua neej nrog nws nyob twjywm xwb os .
Wb txawm ua neej txom - m nyem los thov nej cov dablaug ua siab loj - j
thiab es pab tuaj xyuas wb zaum puas thiaj nawb .

Yawm yij LeejHmoob ,
Hahahahahaha ....... koj saib cov neeg uas lawv hais dab tsi hais ncaj
qha nruab nrab ( tseemyeej , born thiab Phwv ) xwb , tsi ntshai tsam ho
tub qaug tog twg ho mus li ntawd ne . Hais ncaj kuv los yeej xav twjywm
thaj tsaam uas lawv tham ntawd thiab ntag tab sis ho ntshai nyob tsam
ces koj ho lam khaws tu siab thiab .. hahahahahaha ...
Cov lus uas lawv hais ntawd , kuv ntseeg hais tias yeej raug kawg nkaus
lawm . Koj tus ua kwv yuav tau xyaum khaws coj mus siv es thiaj tau
ncej puab qaib noj thaum koj mus ua qhua nawb ...
MS

Leejhmong ,
Nyob zoo LeejHmoob , Koj yog phas nyas tsev neeg no , koj yog Tub
Ntxawg , Tub Liab , Nom Kos , Lis choj , Xw nplooj , cov no ib tug li xeeb
ntxwv los yog lwm tus uas kuv tsis tau paub li tub lawm los li cas .
Dr . Tub Xab Lyfong mas los teb chaws meskas ntxob heev lawm . Kuv lam
nug xwb txhob xav li cas .
YTK

LeejHmoob ,
Qhov koj piav ces tsis txaus ntseeg .
1 . Peb Hmoob ib tus neeg zoo nyob muaj chaw tsis lam thov leej twg lub
fais caij .
2 . Koj twb nrog lawv los puag Detroit los txog La Crosse es twb sib
tham ntev txog 10+ xuab moos es luag tseem tsis paub koj es ua cas
tseem muab koj thawb mus rau yawm Hmoob Lis thiab ?
3 . Koj tseem qhia tsis tau rau yawm Hmoob Lis tias koj yog leej twg
tus tub thiab ces luag thiaj kom koj tawm ntag . Ntshe tej zaum nws
paub tias koj lam muab yawg phas nyas lub npe los muag ntxias noj
ntxias qhe xwb ntag .
Peb Hmoob tsis lam phem npaum koj hais nawb yog lawv paub koj zoo . Tej
zaum koj yeej ua tau tej yam rau lawv xoom xaim koj lawm nawb .  Yog
paub tu siab los ua neeg zoo ces zoo kawg lawm nawb .

Yingb ,
Koj cov lus mas hais tau raug kawg nkaus nawb , kuv los kuj yog ib tug
neeg laus lawm thiab , kuv ntseeg hais tias Hmoob mas tsis lam yuav coj
tau phem npaum rau tej qhua uas thov tsev so ib zaug li , Hmoob mas
txawm tias tsis paub yus li los yeej tau mov noj , tau chaw pw . Thiab
li koj hais twb los deb npaum ntawd lawm es tseem qhia tsis tau yus
tus kheej rau cov uas thauj yus , txawm qhia tsis tau lwm tus los yeej
qhia tau yus txiv thiab cov kwv tij sib txheeb rau lawv lawm . Nyob li
yav ntuj qub qab mas tej zub zos kuj muaj yim puav coj phem zog , tab
sis cov coj zoo yog feem coob .
YTK

Aub yawb , aub yawb , caag es mej tug twg los nim yuav muab lub txim
tsub rua LeejHmoob tuab leeg aub xwb lauj , tug twg has los nim has
cuag le me kwv LeejHmoob tsis yog tuab neeg , tsis txawj noj mov le tag
lauj !  Raws le kuv tug laug nuav xaav xwb mas kuj yuav tsis yog tim
kwv LeejHmoob tug kheej xwb ov . Qhov luj kuv xaav mas kuj yog tim yawm
thaub Moob Vaaj kws thauj yaws lug lawm hab , nwg tub paam xeeb laav
thauj LeejHmoob lug txug La Cross thaum ib taag mo es why not just
take him to rest in his house for one night ? Nwg tub paub has tas
LeejHmoob tsis muaj tuab neeg txheeb ze nyob La Cross es ua le caag
tseem coj moog thawb rua yawm Moob Lis hov thaj tsob hab , kuv xaav mas
yawm Moob Vaaj hov kuj loj sis lim ham , yaw lom txwm ua lawm xwb --- ua
le nuav mas yog ib tug tuab neeg tsis muaj responsibility hlo le , he
should be the one to be blamed .  LeejHmoob qhov yuam kev tes yog thaum
puab cov hov tsis muaj tug kaam lav yaw mo hov lawm tes yaw yuav tsum
kuas puab muab yawm xaav moog pw tom hotel xwb tes taag dlej num . Yawm
Moob Lis los kuv xaav tas nwg ua le hov kuj yuam kev luj heev lawm
hab , yog vim le caag nwg hua tsis noog paus noog ntsis kuas meej tso
le txais LeejHmoob moog pw huv nwg tsev . Ua le caag yuav ua tau yaam
le saib tsis taug LeejHmoob hlo le hab , txawm tsis muaj hoob txaaj
lawm los kuj khu chaw tom living room rua LeejHmoob pw ntshai yuav zoo
zog khu chaw tom kitchen pob . Ua neej laug le nuav kuv kuj tsis khoi
nov hab pum ib tug tuab neeg khu chaw tom kitchen rua qhua pw hab
laiv . LeejHmoob , has rua koj tug hluas has tas tej zaag ob tug Moob
Melikas nuav yuav yog ob tug kws koj muaj negative experience kawg
lawm xwb yog koj laam tshav tsum tuaj txug peb cov nuav ib tug twg lub
vaaj lub tsev nyaj peb yuav tsis khuv ua le hov rua koj . By the way
xyoov puav tom ntej nuav kuv yuav npaaj sab tuaj saib mej Moob Faabkis
nraag koj hab ntseeg tas thaum twg tuaj txug yuav tau ntsib koj tim
ntsej tim muag .

yawg Thorn ,
ua koj tsaug rau koj cov lus ua txhawb thiab pab kuv nawb . Kuv yeej pom
tias muaj ib cov tsis ntseeg kuv zaj dab neeg no thiab tsis ntseeg
tias kuv yog tus neeg kuv qhia rau sawvdavs paub . Txawm li cas los
xij , cov neeg no tejzaum lawv kuj tsis nyiam kuv tsev neeg los sis kuv
tus kheej kiag , tej zaum lawv twb paub kuv zoo lawm lawv thiaj hais li
rau kuv . Li cas los kuv tsis tu siab rau leejtwg , vim tias kuv yeej tsis
vam leejtwg dabtsis li os . Kuv tsuas muaj kuv zaj dabneeg no coj los
piav rau nej mloog kom nej txawj xav thiaj tsis txhob ua li yawg ntawv
ua rau kuv xwb , yog ib hnub twg muaj ib tug luag Hmoob txom - m nyem tuaj
poob txog nej tsev .
Tom kuv yeej tsis lam tau lam mus so hauv nej cov Hmoob Meskas tsev
thaum kuv rov qab tuaj ncig xyuas USA ob peb zaug tom qab , twb yog vim
ntshai tsam yuav mag nej ntxub ntag .
Nej qeeleej yuav xav tias kuv mas niam tsis paub kevcai thiab ua neeg
siab qaim - m , tiamsis tsis yog li nej xav nawb . Cov neeg paub thiab pom
kuv lawm mas thiab li judge tau kuv os , lawv yuav tsis hais li ntawv
nawb , kuv yog ib tug neeg siab dawb siab huv , muaj kwvtij neejtsa thiab
phoojywg coob nyob tim nej . Ua li kuv twb hais tag lo lawm , leejtwg ua
zoo rau kuv ces kuv mam ua zoo rau nws xwb , tsis li ces kav liam xwb
nawb .

Leejhmoob ,
koj lub siab tseem tsi tawg thiab kawm peb cov lus qhuab qhia koj kom
tig ua ib tug neeg " Yog " xwb .
yog koj yuav mus xav li Thorns xav mas , koj yuam kev deb dhau hwv lawm
laud ... 23 xyoo lawm , tsua yog cov me nyuam America niam no thiaj li
tsi paub dabtsi es qhia tsi tau leej twb xwb .  lub sijhawm 1991 ntawd ,
yog yus muaj 23 xyoo lawm tiag -- nrog neeg zaum hauv Tsheb los deb
npaum li ntawd ... yusyeej tham muaj tham txaus , thiab yus yeej hais
tias lig lawm .  tsi paub leej twg zoo ces cias mus so kiag hauv tus
hmoob Vaj ntawv lub tsev xwb no tiag ...
kuv xav tias , ntshe Thorns lam hais lawm xwb ... lubsijhawm no mas yog
yuav kom tham ncaj mas cias kuv piav me me seb puas yog li xwb tiag
laud .
lub sijhawm 1991 no , peb haiv hmoob tseem npluag heev
nawb ... especially cov tus hlua li koj , kuv thiab peb cov ua nyob rau
20 tawm xyoo no os .  yog yus muaj nyiaj ces twb tsi thov kom lawv pab
lawm .  tabsi , yus xav tias qhov twg los yog hmoob , thiab vim yus tsi
muaj nyiaj thiaj li thov kom lawv pab yus . tabsi , tos peb hais tias
tim koj , koj yuav tsum kawm kom koj tshajlij tshaj no --
thaum los hauv lub tsheb los rau La Crosse ... koj twb noog cov hmoob
ntawd lawv ceg kwvtij neejtsa ntawd yog li cas rau li cas tag .  koj
twb piav koj tsev neeg thiab koj niam koj txiv koj pog koj yawg thiab
koj tej txheeb ze nyob teb chaw america no li cas rau lawv tag .
qhov ua koj ua tsi yog mas , vim koj xav tias ... yus yog Phanya cov
xeebntxwv lawm ces tsuav yog muaj hmoob Lis xwb ces cias li kom lawv
thauj yus mus rau hauv ces neeg yuav cias li Lav thiab Navthwm yus no
xwb .  tabsi , ntuj teb ntuj tag hmo -- nyob nyob ib tug hlua li 23 xyoo
cias li thauj coj los nkag rau hauv yus lub vaj lub tsev ... tsi tsim
nyog kiag ... txawm koj dag xwb los luag yeej ntshai , txawm koj hais
tiag , los luag yeej ntshais nawb mog .
qhov Thorn yuav kev loj mas , lub sijhawm no -- peb cov hlua li 23 xyoo
no peb tsi muaj nyiaj muaj txiaj thiaj li pw tsi tau hotel thiab
motel ... yog muaj nyiaj ces twb tsi hais txog tej story no li lawm
mas .
dhau cov lus no , mus ntxiv rau kuv qhov previous post txog cov Laib
gangster rau lub sijhawm ntawd tag ces koj yuav kajsiab zog lawm
laud .  Xyaum ua neeg zoo thiab txawj hais lus nawb -- koj mus txog twg
los luag thiaj li ntim su rau yus ... kom yus noj tsi tag os .  yog tseem
coj ceev ceev li no xwb tiag mas ... koj qhov story no tseem yuav muaj
ntau zaus ntxiv thiab nawb .... smile !
Born2beHmong

Leej Hmoob , peb cem koj lawm tiam si peb xav khos kom txhob muaj lwm
zaug lawm .
Xav paub kom tseeb2 hais tias ua koj pua yog yawg pha nya lawv tsev
neeg tiag ! los yog koj tseem dag ib yam lis thaum 1991 thiab !
Koj txiv thiab koj niam lawv yog leej twg ?
Thaum 1991 koj nyob qhov twg ?
Koj hos txheeb2 yawg tsuj txiab lauj thoab txoov lauj lawv lis cag ?
Yog koj tsi kam qhia , peb yeej paub lawm tias koj tseem yog tus
tibneeg thaum ub , yeej tseem muaj cov kwvtij neej tsa ntshai koj
thiab !
Qhov nos tsis yog thuam koj los yog saib tsi tau koj , tiam sis koj
yuav tau piav koj kom meej2 dua nos nawb , peb thiaj yuav tsi ntshais2
koj .
We ' ll make a comment after we getting to know you better . You mention
pha nya tou bee ly fong they are plenty of them in St . Paul , they have
to know you if not you are a stranger again .
Don ' t be fool unless you are one .
xt .

Kwv Xtou ,
Zoo li ko kuj tsis paub lawv tsev Hmoob Lis no zoo thiab .......... Kuv
tus yawm yij Leejhmoob no ces yeej yog yawg Phanya tsev neeg tiag - g
100% nawb . Koj sim nug lawv tsev neeg no saib ...... Nws lub npe twb tsis
tso npe cuav li peb nad ....... Nws yeej hu ua Leejhmoob no tiag - g
os . Hmoob Fabkis yeej paub yawg coob - b kawg cov hluas li yawg
naj ...... koj es ua yuav tsis paub kwv tij li thiab lauj ....... tseem
mus hais tug khaus cees thiab .

Phoojywg xtou ,
Yeej yog li phoojywg Phwvnyawm hais lawm ; phoojywg LeejHmoob yeej yog
Phasnays TuoBy Lyfong tus xeeb ntxwv tiag . Thawj thawj zaug uas nws
tuaj nrog peb sib tham hauv no xwb kuv yeej ntseeg hais tias nws yog
lawm . Hos ntawm nws lub npe tiag los ntshe yuav yog li phoojywg
Phwvnyawm hais lawm thiab . Kuv ho tsis tau nug nws ib tug tijlaug uas
nyob ze kuv no seb puas yog tiag xwb , tabsis kuv yeej ntseeg hais tias
yog tseeb lawm .
HL

HL thiab Phwvnyawm ,
tej zaum yuav muaj li neb hais lawm tiag .
tabsi qhov story no mas , yog Leejhmoob xav zoo thiab xav kom zoo tshaj
no mas -- niam no , nws ua neej xwsluag lawm .  nws muaj cuab muaj yim
lawm , nws yuav tau coj kiag nws ib tug kwvtij kom neeg paub zoo thiab
nws tuaj kiag ... tuaj nrhiav tus kwvtij hmoob Lee ua nws mus pw ntawd
es muab nws xav rov qab mus pw tom yim hmoob Vaj ntawd lawm . nws mus
ua ib pluag mov thov txim rau kom tus hmoob Lee no , nco ntsoov
Leejhmoob mus tag ib sim neej thiab paub nws zoo tshaj tej no ntxiv
lawm .  qhov no yog qhov ua yus coj yus mus qhia tias , kuv tsi tau xav
tias kuv dag koj , thov koj zamtxim pub rau kuv ...
kawg Yingb twb siabzoo npaum li ntawd , nws tseem hais li thiab
ned ... kwvtij hmoob Lee tib yam nad ... smile !
LOLz !
Born

On Jul 17 , 9 : 27Â pm , LeejHmoob <***@yahoo . fr> wrote :
tus kwv leejhmoob -- lawv twb tham ntau lawm , tab sis raws li kuv yog
ib tug laus mloog mas zoo li koj qhov story no tsis ntshua txaus
ntseeg sub nav .  kuv xav nug koj li nram no .
koj nrog leej twg mus .  koj tsav koj tsheb 1 leeg mus xwb los yog koj
nrog leej twg mus . yog koj tsav koj tsheb mus no koj yuav tsum muaj
tsheb rov qab los tsev .  yog koj nrog 1 co friends , kwv tij los yog
tsev neeg mus no ua li koj cov friends , kwv tij los yog tsev neeg koj
nrog mus ntawd yog leej twg thiab ho dua twg tag lawm ?
raws li kuv xav mas 1 tug neeg tseem ceeb thiab tsis yog me nyuam laib
nws yuav tsis lam nrog leej twg los rau lacrosse es yus mam ho nrhiav
yus kev los tsev rau st . paul .  tsuas yog me nyuam laib xwb thiaj ua
li no xwb .
txawm li cas los tsis txhob tu siab . lub sij hawm ntawd muaj me nyuam
laib phem coob coob .  koj 23 xyoos xwb .  mus puag michigan es tsis
muaj leej twg pob tsab yus ces leej twg los yeej ntshais yus .  txawm
li cas los zoo siab tam sim no koj kuj ua neeg zoo thiab muaj laj muaj
kam thiab muaj cuab muaj yig lawm .  qhov zoo ces kav tsij ua vajtswv
tsaug xwb ntag .

Phoojywg Born ,
Yeej yog li phoojywg YingB nej ob peb tug hais lawm , tejzaum yeej yog
phoojywg LeejHmoob ncuaj zwm zog lawm . Hos tejzaum nws kuj tsis xav
kom luag paub hais tias Phasnyas Tub Npis muaj ib tug xeebntxwv uas
poob rau txoj kev txomnyem txog qhov uas tsis muaj tsheb tsav lossis
tsis muaj nyiaj yuav pib dav hlau . Tsis tag li ntawd , tejzaum phoojywg
LeejHmoob tsis xav siv nws yawg lub koob lub npe los muas kev thaib
chaw pw . Tejzaum nws twb ntshai ntshai siv nws yawg lub npe ces luag
ho xav hais tais nws yog neeg dag noj dag haus , tseem siv tej qub nom
qub tswv npe los tua thiab , tabsis twb ntshai ntshai los tseem ntshai
tau thiab ; thaum tus Hmoob Lis nug sij nug tsij ces nws thiaj ua tiag
qhia hais tias kuv yawg ces yog tus duab ntawd , no ces haj yam ua rau
tus Hmoob Lis ntawd hajyam tsis ntseeg hlo li lawm , ces txoj kev pab
thiaj xaus mus li qhov uas nws piav los no .
Kuv ho tsis xam pom hais tias tsimnyog phoojywg LeejHmoob tuaj ua rooj
mov thovtxim hlo li . Yog nyob nyob es ho rov sib ntsib no hais ib lo
lus thov txim uas tau ua rau nws thiab tsevneeg totaub yuamkev thiab
ntshai lawm no los kuj tau . Tabsis tus Hmoob Lis ntawd los nws yeej
yuav tau thov txim rov qab rau phoojywg LeejHmoob tib yam , vim hais
tias nws yog tus tsim nyog thov txim dua .
Cov phoojywg txhua tus , yus lub siab dawb thiab siab zoo , tsis tau
txhais hais tias txhua txhua tus Moob lub siab dawb thiab zoo li yus .
Kuv kiag kuj tsis tau pab tejyam loj loj tabsis yeej tau pab luag lwm
tus ( Hmoob dab Hmoob tsi ) ntau zaus los lawm . Tabsis thaum kuv xav tau
kev pab , thov tus twg los tsis kam pab . Kuv zaj dabneeg no yog piav
ces yuav ntev napum nkaus phoojywg LeejHmoob zaj thiab , ces kuv yuav
hais luv li luv tau li nram no .
Muaj ib zaug ntev los lawm , kuv thiab kuv tijlaug tsev neeg caij bus
mus kev deb , tabsis hmoov tsis muaj , thaum mus txog ib tog kev , kuv
tijlaug ib tug menyuam me mob nyhav ces tau hu ambulance tuaj thauj
mus tom tsev kho mob lawm . Hos peb ob tse neeg ces xyuam khuav rau
ntawm tsev bus . Lub caij ntawd los tseem txomnyem , tsis paub lus zoo ,
thiab twb tsaus ntuj lawm . Thiaj txiav txim siab nrhiav phone book
thiab hu mus rau ib yig Moob uas yog yus xeem ntag . Yeej piav yus tej
teebmeem thiab qhia yus tus kheej thiab yus pab pawg rau tag tibsi .
Thawj tug ces nws keb hais tias nws tsev ti ti li ntshe yuav tsis
txaus peb so ces cia nws refer mus rau lwm tus uas muaj lub tsev loj
thiab dav dua . Thaum hu mus rau tus thib ob ntawd los nws hais tias
nws lub tsev nqaim nqaim thiab ntshe yuav tsis txaus peb so , nws tseem
refer mus rau tus peb thiab . Kuv thiaj cia li tu siab nrho tsis hu mus
rau tus peb lawm . Ces peb ua ib siab khooj hauv tsev bus tos txog
thaum tus menyuam rov tom hoo maum los thiab tog txog thiauj bus tom
qab 12 xuab moos ces mam rov nce bus mus lawm .
Txij thaum ntawd los , yus hajyam xam pom lub txiaj ntsim uas yus yuav
tau pab lwm tus . Yus tseem hajyam qhiab siab lug pab luag . Qhov kev
pab uas sai sai los ces yog thaum kuv mus tim Nplog . Muaj ob tug
pojniam ( niam hlob niam yau ) thiab nws tus tub coj tau lawv txiv tuaj
mus nce Nyobhoom mus tim Nplog . Lawv txiv yog neeg muaj mob stroke ,
nrig pas majmam nkag nkuj nkoos xwb , tsis paub lus tsis paub ntawv li
thiab . Hmoov zoo , lawv ho tuaj ntsib peb thiab yuav caij tib lub
davhlau mus txog ntua Bangkok . Lawv thiaj tau thov peb pab saib xyuas
lawv txiv , thiab lawv mas yeej yog ua Vajtswv tsaug kawg , thiab hais
tias yog Vajtswv tau teb lawv txoj kev thov lawm . Yus yog neeg siab
dawb siab zoo ces nyaj yog li lawv hais lawm ntag . Kuv kuj lees hais
tias mam pab nrog saib lawv txiv thiab . Hmoov tsis muaj , peb tseem mus
poob que nyobhoom ces kuv tau thaj tsob lawv txiv thiab mus pab nrhiav
hotel rau nws pw ( at US Airline ' s expense ), tseem tau mus nrhiav mov
rau nws noj ( at my own expense ). Tej thaum tseem rau nrog nws nqa nws
tej nra tibsi . Kuv yeej tseem me siab ruj rwg hais tias , yus mas siab
dawb thiab zoo npaum li no , tabsis luag puas yuav ua siab zoo li no
rau yus , thaum yus xav tau kev pab .
HL

Phoojywg Born ,
Yeej yog li phoojywg YingB nej ob peb tug hais lawm , tejzaum yeej yog
phoojywg LeejHmoob ncauj zwm zog lawm . Hos tejzaum nws kuj tsis xav
kom luag paub hais tias Phasnyas Tub Npis muaj ib tug xeebntxwv uas
poob rau txoj kev txomnyem txog qhov uas tsis muaj tsheb tsav lossis
tsis muaj nyiaj yuav pib davhlau . Tsis tag li ntawd , tejzaum phoojywg
LeejHmoob tsis xav siv nws yawg lub koob lub npe los muas kev thiab
chaw noj chaw pw . Tejzaum nws twb ntshai ntshai siv nws yawg lub npe ,
tsam luag ho xav hais tais nws yog neeg dag noj dag haus , tseem siv
tej qub nom
qub tswv npe los tua thiab , tabsis twb ntshai ntshai los tseem ntshai
tau thiab ; thaum tus Hmoob Lis nug tsij nug tsij ces nws thiaj ua tiag
qhia hais tias nws yawg ces yog tus duab ntawd , no ces haj yam ua rau
tus Hmoob Lis ntawd hajyam poob siab thab hajyam tsis ntseeg hlo li
lawm , ces txoj kev pab thiaj xaus mus li qhov uas nws piav los ntawd .
Kuv ho tsis xam pom hais tias tsimnyog phoojywg LeejHmoob tuaj ua rooj
mov thovtxim hlo li . Yog nyob nyob es ho rov sib ntsib no hais ib lo
lus thov txim uas tau ua rau nws thiab tsevneeg totaub yuamkev thiab
ntshai lawm no los kuj tau . Tabsis tus Hmoob Lis ntawd los nws yeej
yuav tau thov txim rov qab rau phoojywg LeejHmoob tib yam , vim hais
tias nws yog tus tsim nyog thov txim dua .
Cov phoojywg txhua tus ,
Yus lub siab dawb thiab siab zoo , tsis tau txhais hais tias txhua
txhua tus Moob lub siab dawb thiab zoo li yus . Kuv kiag kuj tsis tau
pab tejyam loj loj tabsis yeej tau pab luag lwm tus ( Hmoob dab Hmoob
tsi ) ntau zaus los lawm . Tabsis thaum kuv xav tau kev pab , thov tus
twg los tsis kam pab . Kuv zaj dabneeg no yog piav kom ntxaws ces yuav
ntev napum nkaus phoojywg LeejHmoob zaj thiab , ces cia kuv piav kom
luv li luv tau li nram no .
Muaj ib zaug ntev los lawm , kuv thiab kuv tijlaug tsev neeg caij bus
mus kev deb , tabsis hmoov tsis muaj , thaum mus txog ib tog kev , kuv
tijlaug ib tug menyuam me mob nyhav ces tau hu ambulance tuaj thauj
mus tom tsev kho mob lawm . Hos peb ob tse neeg ces xyuam khuav rau
ntawm tsev bus . Lub caij ntawd los tseem txomnyem , tsis paub lus zoo ,
thiab twb tsaus ntuj lawm . Thiaj txiav txim siab nrhiav phone book
thiab hu mus rau ib yig Moob uas yog yus xeem ntag . Yeej piav yus tej
teebmeem thiab qhia yus tus kheej thiab yus pab pawg rau tag tibsi .
Thawj tug ces nws keb hais tias nws tsev ti ti li ntshe yuav tsis
txaus peb so ces cia nws refer mus rau lwm tus uas muaj lub tsev loj
thiab dav dua . Thaum hu mus rau tus thib ob ntawd los nws hais tias
nws lub tsev nqaim nqaim thiab ntshe yuav tsis txaus peb so , nws tseem
refer mus rau tus peb thiab . Kuv thiaj cia li tu siab nrho tsis hu mus
rau tus peb lawm . Ces peb ua ib siab khooj hauv tsev bus tos txog
thaum tus menyuam rov tom hoo maum los thiab tog txog thiauj bus tom
qab 12 xuab moos ces mam rov nce bus mus lawm .
Txij thaum ntawd los , yus hajyam xam pom lub txiaj ntsim uas yus yuav
tau pab lwm tus . Yus tseem hajyam qhiab siab lug pab luag . Qhov kev
pab uas sai sai los ces yog thaum kuv mus tim Nplog . Muaj ob tug
pojniam ( niam hlob niam yau ) thiab nws tus tub coj tau lawv txiv tuaj
mus nce Nyobhoom mus tim Nplog . Lawv txiv yog neeg muaj mob stroke ,
nrig pas majmam nkag nkuj nkoos xwb , tsis paub lus tsis paub ntawv li
thiab . Hmoov zoo , lawv ho tuaj ntsib peb thiab yuav caij tib lub
davhlau mus txog ntua Bangkok . Lawv thiaj tau thov peb pab saib xyuas
lawv txiv , thiab lawv mas yeej yog ua Vajtswv tsaug kawg , thiab hais
tias yog Vajtswv tau teb lawv txoj kev thov lawm . Yus yog neeg siab
dawb siab zoo ces nyaj yog li lawv hais lawm ntag . Kuv kuj lees hais
tias mam pab nrog saib lawv txiv thiab . Hmoov tsis muaj , peb tseem mus
poob que nyobhoom ces kuv tau thaj tsob lawv txiv thiab mus pab nrhiav
hotel rau nws pw ( at US Airline ' s expense ), tseem tau mus nrhiav mov
rau nws noj ( at my own expense ). Tej thaum tseem rau nrog nws nqa nws
tej nra tibsi . Kuv yeej tseem me siab ruj rwg hais tias , yus mas siab
dawb thiab zoo npaum li no , tabsis luag puas yuav ua siab zoo li no
rau yus , thaum yus xav tau kev pab .
HL

HL ,
koj txhob xav yuam kev rau kuv cov lus ua kom mus ua rooj mov rau tus
kwvtij hmoob Lis ntawd noj ... twb yog kuv xav tias , ntshe tsam luag tsi
ntseeg yus -- yog li no , niam no Leejhmoob twb ua neej xwsluag lawm .
ntsim nyog yus rov mus ua tus Zeem tus kwvtij hmoob Lis no rov los ua
yus kwv yus tij kiag ntag , vim thaum ntawd nws tsi paub yus nws thiaj
li tau ua li ntawd rau yus -- ua rau ob leeg muaj txoj kev ntxhovsiab
thiab poobsiab rau hmov ntawd .  lub luag sijhawm no , zoosijhawm ua yus
rov mus tsobzeem luag ua yus kwvtij ...
1 . ua kom yus muaj koob nto npe
2 . ua kom , luag paub tias -- yus tsi tau dag luag ... vim yus muaj txoj
kev txomnyem rau lub sijhawm ntawd xwb .
3 . ua kom , lwm zaus luag qhua yus lub npe nrov ntxiv xwb .
es zoo npaum li no , koj tseem hais tias tsi ua thiab ...
tso dag mas tso dag os ... txawm ua tsi ua los , txhob muab tej no los ua
chaw tusiab lawm .  niam no , yus twb txiav txiv 40 tawm xyoo no lawm .
tsim nyog yus nkagsiab thiab paub tej txheej txheej no zoo lawm .  yog
muaj sijhawm los yus yuav tsum tau noog tus kwvtij no -- es cov yus cov
niam tub thiab tej kwv tij mus saib nws , yog hnub twg yus tuaj ze los
yog mus ze nws zej nws zos xwb .
thanks ...
Born

Ua tsaug os HmongLao .
Nyaj peb coob leej yuav nyob ib nkog xwb nis , has le mej has naj ..
ms

phoojywg HL ,
ua tsaug tag los ua ntxiv thiab vim tias koj tham tau nkag kis li kuv
siab xav lawm ntag ... kuv yeej tsis pom qab yuav hais dabtsis nxtiv
lawm ces kasliam es just forget it lawm xwb os . Lwm hnub kuv tuaj txog
ntawm koj wb mam li tham txhua tsam txhua yam nawb .
dablaug Born ,
ua li dablaug Phwv twb hais hnub i , yus yog yawmyij lawm ces kawg swb
rau dablaug xwb las as . Yog li no ces kuv cia nej cov caiv plawv txhua
tus nyob hauv no ua cov yeej kuv lawm nawb .
Tabsis qhov kom kuv rov qab mus cuag thiab ua ibpluag mov thov txim
tus kwvtij Hmoob Lis ntawm mas , nrhai tom lwm tiam tso nawb .
Hais tsis tau thiab , yog tias kuv tuaj txog tim koj es koj yaum tau kuv
mus no tej zaum yuav muaj kev mus thiab os .
kwvtijhmoob ,
thaum mus St Paul mus rau Detroit mas kuv nrog Sy Lee ( the singer )
thiab nws tus manager Billy Lee nkawv mus os . Tiamsis nkawv mus nyob 1
week xwb ces rov qab los lawm , hov kuv tseem nyob ib ntus nrog kuv cov
kwvtij . Tus Hmoob Lauj xiam ntawv mas kuv yeej tsis paub nws li
nawb , kuv tsua caum lawv mus saib thiab zov mog nrog lawv xwb . Yog tias
hnub ntawv tsis muaj neeg thauj kuv los St Paul los yeej tsis ua
cas , kuv mam li nrhinrav lwm txoj kev taug .
Sy Lee thiab Billy nkawv yog tijlaug Tseemyeej tsev neeg , Billy xiam
lawm tshuav Sy lawm xwb .