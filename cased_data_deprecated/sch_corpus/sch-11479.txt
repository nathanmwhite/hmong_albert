Tijlaug Xavzoo ,
ua koj tus ua tij tsaug nawb , koj lub tsho tuaj rau kuv ua kwv lawm .
zoosiab ntau thiab npaj siab ntsoov tias ib hnub tom ntej no -- peb cov
hauv no yuav tsum tau sibntsib xwb xwb no nawb .
thanks ,
Born2beHmong

Born ,
Tsuav yog tuaj txog koj ua kwv lawm ces zoo siab tsis txhob uatsaug .
Kuv cia siab tias nres neb ob tug nrog kuv hlub HAIV Hmoob yuav tau
sib ntsib thiaj tau npaj seb peb puas tau hnav tib hom tsho yees ib
daim duab uake . Tsis ntsib los tseem muaj sijhawm tom ntej peb mam
teem caij dua .
Kuv tau hais rau neb uantej lawm tias thaum neb mus soj saib kwvtij
Hmoob sawvdaws tas seb neb pom tus zeemmuag ntawm Hmoob licas . Tau
sijhawm koj mam tham pub rau kuv mloog .
Ntawm kuv ces tau mus ncig saib kev lag luam , kev lomzem thiab kev
tsim tsa Hmoob lub suab npe thiab tus meejmom , kuv tau pom pab tub
Hmoob uas tuaj tshaj txog Hmoob tus mojkuab txujci yog ib qho kuv zoo
siab tshaj vim tej ntawd yog yam yus ua tsis tau thiab tsis paub txog
tabsis yeej muaj tus uas tseem tseem 100% Hmoob sawv nraim ntawm
Hmoob , kuv tau nrog lawv tham ib nyuag chim thiab tau tawm ncaujlus
pab txhawb lawv kom yeejmeem ua tsij qujqees peb cov coob yeej yuav
txhawb kom lawv tus zog loj tuaj . Kuv donate rau lawv ces kuj tau ob
peb yam puav pheej rau kuv khaws tseg .
Qhov kuv ncig thiaj xauj tas siab nrho mas yog xav paub seb Hmoob puas
muaj lub zeem muag , Hmoob puas yuav muaj tus Vaj .  Neb xav li cas los
peb mam tawm lus tuaj nawb .
X Z

........ Born e ... es tshuav kuv nev !! Xav zoo twb npaj maub rau wb 2
leeg no . Xam kvu thaib nawb heheheh ..

... Xav Zoo es .... Qhov nov mas yog 1 qho uas kuv tus kheej xav txog
thaum twg ces kuv yeej muaj question xwb tsis muaj lo yuav los teb tau
li . Twb tsis hais tus Vaj , tsuas hais 1 tug coj , kom neeg ntiaj teb
lav paub xwb .... zoo li nyuaj kawg . Qhov yus tu siab thiab txhawj mas
vim yuu cov niag hmoob mas tsis muaj kev sib koom siab kiag li . Thiab
luag cov sab nraud ntxias tau yooj yim .... luag ntxias yus tus hmoob
kom rov ua phem rau hmoob , hmoob rov tsim hmoob ... xwb na ....
Kuv li mas yog luag lwm haiv neeg cem kuv 1 niag hmoob , cem tej hlob
tsis hais tus coj noj coj ua mus rau Fab twg los xij ... mas khib khib
kuv kawg ... kuv yeej tib thaiv thiab piav zoo zoo rau luag tias teeb
meem qhov tseeb yog los qhov twg los ?? Ex : luag teb chaws hais tias
hmoob mas yog cov neeg luaj hav zoov hav tsuag , cog yeeb cog
tshuaj .... kuv li kuv teb tias : Ok ... luaj teb ntov ntoo , cog yeeb yeej
muaj .... tiam sis peb hmoob toj siab , yeej tsis tau muaj 1 tug nom tug
tswv twg tuaj ntuav ntawv liab nploog Txwv tsis pub peb luaj teb ntov
ntoo ....... Peb hmoob cog yeeb , cog los ua tshuaj ... siv ua kab yeeb ua
kab ua kev ... Muab yeeb coj los ua DRUG yog nej teb chaws vam meej teeb
meem ......
Kuv tus hmoob txawm phem li cas los kuv cem tau , tiam sis lwm  haiv
neeg cem kuv tus hmoob rau kuv hnov  tsis tau nawb ....
Kuv zoo li no .....

Npawg nres ,
Kuv tseem yuav xa qhov puavpheej kuv npaj tseg rau koj tuaj rau koj
hos , koj sau koj li chaws xa rau ntawm kuv tus e - mail no es kuv li xa
tuaj ru koj sai nawb . Kuv twb yeej cia siab rau neb kawg thiaj xav
twjywm tias cia mus tom khw Hmoob es npaj Hmoob yam tuaj ua dejsiab
rau neb . Kuv tos rawv koj qhov chaw xa os npawg nres .
Ntawm tus Vaj mas kuv tsuas hais lo lus li tej me kab me ntsaum los
tej me muv uas muaj tus Vaj rau lawv fwm thiab zov , ntawm peb Hmoob
ces yeej yog tus coj los sis tus peb Hmoob fwm . Thaum peb saib tag
nrho kwvtij Hmoob sawvdaws , peb pom tias sawvdaws tsuas xav txog txoj
kev khwv noj hnub dhau xyoo thiab kev lomzem xwb tsis muaj leejtwg xav
txog tias neeg coob tas npaum no tus Vaj Hmoob nyob qhov twg , peb yog
ib HAIV peb yuav ua cas ntiaj teb thiaj nrog thajtsob .
Hmoob txawm coob npaum li peb pom nyob rau July 4th los xam tsis pom
ib tug twg tuav rawv Hmoob lub zeem muag . Tej tub txawj tub ntse puas
xav txog Hmoob lub meejmom Haiv , leejtwg thiaj ua hnub ua hmo nrhiav
cujpwm tsa kom HAIV Hmoob sawv taus ? Raws li kuv soj ntsuam ces tsis
pom leejtwg ntaus thawj hlo thiab nqis tes rau Hmoob lub npe HAIV li .
Peb sawvdaws tuaj tham hauv no tau tham txhij txhua lawm tshuav tsis
tau tham txog nrhiav Hmoob tus Vaj , tsis muaj leejtwg kam txo nws lub
hwjchim los koom tawm tswvyim tham tej ncauj lus tsa Hmoob kom sawv
tau nrog ntiajteb muab tug . Sawvdaws sib taw tes tas mus li thiab
tseem yuav sib tim xyeej mus txog thaum twg . Peb yeej pom Hmoob daim
duab tseeb ib yam nkaus thiab twb tau nthuav tawm ntau yam phem thiab
zoo txog Hmoob lawm , tsam no txog sijhawm peb yuav tau xyaum sib yoog
seb puas pib tau ntawm ob peb leeg uantej .
nres thiab Bprn tsis txhob cia neb tus npausuav daj zujzus li tej
nplooj ntoo , mob siab ywg dej thiab chiv nawb , yog neb pib dabtsi tham
qhia kuv tuaj yeem pab txhawb .
X Z
,

........ Ua Tsaug puas tsav yam XavZoo .
Koj hais zoo lus ua rau kuv siab sov so . Txawm tias kuv tsis xa chaw
nyob rau koj los tsuav paub tias koj twb npaj lub siab ntim khoom plig
rau Born wb lawm ces qhov nov yog qhov tseem ceeb tshaj . Born wb 2
leeg thov nqa tes zaj li zim ua koj tsaug nawb Xav zoo .
""""""""""> nres thiab Bprn tsis txhob cia neb tus npausuav daj zujzus
li tej
Kuv tus kheej zaj npau suav rau hmoob mas yuav sawv tsis siab npaum
tus Vaj nawb . Kuv xav tias ua ntej peb yuav nto ntsis mas yuav tsum
pib hauv paus tso . Tsoob ntoo tsis tau cog , tsis tau rahu cag ... txawm
siv yuav mus hais yauv tawg paj txi txiv mas ntxov me ntsis rau kuv
lawm . Kuv tus kheej mas XavZoo , xav qhov me me , ... me me xwb . Qhov kuv
ntshaw thiab xav kom kuv ua tau 1 action mas yog xav kom peb cov hmoob
nyob teb chaw vam meej sawv daws sib pab , koom kom muaj 1 cov peev me
me pab cov me tub me nyuam hmoob txom txom nyem nyob Suav , Vietnam ,
Nplog los Thaib mus kawm ntawv rau qib siab xwb .
Luag lwm haiv neeg muaj tag lawm . peb hmoob tsis muaj 1 qhov action
dab tsi hlo li .... Peb hmoob nyob ntuj qub qab txom txom nyem tshuav 2
ntxhais tes taw xwb ... tej me tub me nyuam mus kawm tsis taus qib siab
ces tiam twg lso rov los ua teb , ua luag qhev .... nkaus xwb . peb hmoob
nyob ntuj qub qab yuav tawm taus ntawm txoj kev txom nyem ( special
Suav & Vietnam ) yuav sawv tawm tau ntawm txoj kev txom nyem , tsuas
muaj 1 txoj kev nkaus nkaus xwb ...." yog peb hmoob teb chaws vam meej
yuav tsum cev tes rub lawv "... YUAV TSUM PIB EDUCATION , kev txawj kev
ntse los mus .... Nov yog kuv txoj kev ntshaw ntawm kuv lub txoj kev ua
neej zaum no , yug los ua hmoob nav Xav Zoo ...
Kuv ntshaw kom 1 tsoom hmoob txawj muaj lub siab hlub .... tshaj qhov
no ... rua muag nuam deb tom qab ... peb hmoob txom nyem npaum li cas ...
Nres

nres ,
Zoo siab rau koj cov lus hlub HAIV , peb muaj ntau leej xav tau ib yam
li koj hais tabsis tseem yog xav xwb tsis tau yog nqis tes ( action ).
Tus npau Hmoob zaum no yuav ceeblaj los txog peb , thiaj tau hais tawm
tias tsis txhob cia daj zujzus li tej me nplooj hmab vim yus tus zog
uas nquag twb caum lub hnub rau tim npoo ntuj lawm .
Hmoob txhua tus xav tau ib yam tabsis tsis muaj tus kam nqis tes , zoo
li tus dej tob uas thaum pov ib lub plaum rau es cov ntses tuag tog
rau qab thu los tsis muaj tus yeem thaj xub raus taub hau mus muab peb
sib txhob sib ntsia thiab sib tos xwb . Tej cujpwm raws tej lus piv no
ces caum peb Hmoob tau pes tsawg txhiab xyoo lawm . Peb xwb thiaj yog
tus yuav rhuav tshem tau tabsis thaum twg ? Txoj kev ntshaw tsuas yog
sib qog sib qhia tas li .
Lo lus koj hais tias ntshaw kom sib koom sau tau ib pob nyiaj mus pab
rau cov txom nyem kuv yeej pom zoo tabsis leej twg thiaj yuav tuaj
yeem hais tias kuv tuaj ib feem . Peb mam kawm mus ntxiv thiab seb qhov
yuav tso tau Hmoob tiag tiag yog qhov twg peb sim pib kiag seb puas
nce qib . Ib yam li koj hais pib los ntawm lub noob uas mam nrhau ua
tus cag tuaj mus .
Ntawm qhov kuv hais tus Vaj , tsuas yog lub zeem muag xwb yeej yuav tau
muaj lub zeem muag thiaj yuav tau ua zaj ua ntxeev ua kom mus txog
nws , ua li cas los nyob ntawm peb txawj teem ua qeb duas rau peb ua .
nres , yug los ua Hmoob zaum no peb txawm cia li ua ntxoov tes ntsia
dej tshoob Hmoob lub neej lawm tiag tiag es tsis muaj siab thiab tsis
muaj ntsws li los . Yog tias koj muaj ib tug peevxwm koj ho ua li cas
pab cawm ? Yog kuv muaj ib tug thiab kuv puas yuav yeemthaj sau zog mus
txhawb kom theem tau tsis pub dej tshoob ?
Tsam no txog sijhawm rau peb txiavtxim siab yuav cawm Hmoob lub neej
thiab yuav tso rau dej tshoob lawm . Qhov npaj kom txhij yeej tsis muaj
lub npaj txhij , txawm pes tsawg tiam neeg los tsuas ib yam xwb yuav
npaj tsis txhij li . Sib tos los yeej yuav sib tos mus ib txhis . Cov
uas yeem thaj caum lub zeem muag ces muaj tsawg leej los ntshe yuav
tau txiavtxim siab taw hau ntsoov caum kom kawg .
nres , thaum twg koj muaj P . O . Box , koj li mam qhia chaw xa rau kuv os
nawb .
Lus tham xwb sib zam os npawg .
X Z