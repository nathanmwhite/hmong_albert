MS
Ua li cas thiaj yuav tsis los cuam tshuam , qhov nod yeej sam tsis dhau
kiag li nawd .  Nws yog ib qho teeb meem uas peb txhua tus Hmoob yuav
tau paub txog thiab mob siab sib pab tuag kom mus txog qhov kawg , yog
hais tias qhov case koj hais ntawd muaj tseeb tiag .  Yog tias ib tug
kwv tij Hmoob twg es raug quab yuav mus hu Hmoob pem ub los ho raug
tua tuag qias neeg npaum li koj teev ntawd , es peb Hmoob tseem ua
ntshej muag lag dig tsis tham tawm thiab tsis quav ntsej mus soj
ntsuam xyuas seb puas muaj tseeb ces peb tsis thas yuav niaj hnub tuaj
sib cav hauv no tias peb yuav pab Hmoob , yuav kho Hmoob , thiab yuav
rub Hmoob los ua ke li .
MS , ua li qhov teeb meem no tswm sim thaum twg ?  Ho ntev li cas los
lawm ?  Ua li tswm sim nyob rau thaj tsam twg ?  Ua li puas peb cov
SCHERS ho xav li cas thiab xwb hais txog tej qho case zoo li no ?
Raws kuv paub mas cov teeb meem tswm sim tim Nplog mas feem ntau yog
" HMOOB TUA HMOOB " xwb .  Lawv muaj kev tsis sib haum xeeb 30 hnub nram
ntej ub los lawm ces hnub no lawv ho rov los sib ntsib ces lawv sib
tua lawv xwb . Piv txwv , muaj ib tug kwv tij Hmoob , thaum nws tseem
nyob tom hav zoov ces nws pheej los nyiag tua cov Hmoob hauv zos tej
nyuj tej twm noj thiab nws los dag kom lawv yuav ntsev thiab khoom mus
rau nws es nws mas them nyiaj rau lawv , tab sis ces nws cia li ua txoj
txia ( hloov ris tsho txawv thiab foos ntsej muag ) coj nws cov thab ham
los tos kev muab lawv khuj thiab qaum yuav lawv tej khoom tag li lawm .
Zaum no nws tawm los lua ces cov tswv tsiaj thiab cov Hmoob uas raug
nws khuj ntawd cia li kom Nplog muab nws coj mus tua pov tseg xwb .  Ib
qho piv txwm ntxiv , ib co Hmoob uas thaum lawv tseem nyob pem hav zoo
ces ib co kwv tij Hmoob ua thab ham nyab laj tuaj muab lawv tsev neeg
tua tuag tas ces zaum no lawv tawm los txog ces lawv muaj kev chim
siab ces kawv mus nyas quav txias ua lub dub rau cov Hmoob uas thaum
ub tuaj tua lawv tsev neeg pem hav zoo xwb .  Qhov no nej xav tias yog
NPlog ua rau Hmoob los yog Hmoob rov ua rau Hmoob mad ?  Thiaj nej xav
tias yog tim cov Hmoob nyob txum tim phem los yog nws yog tus phem
mad ?  Raws kuv xav mas , yog nws yeej tau los nyiag tua lawv nyuj twm
noj thiab khuj lawv tej khoom lawm tiag ces ntawd yog qhov nqis uas
nws yuav tau them lawv rov qab xwb . Tsis tas li ntawd , nej yeej paub
tias Hmoob lub siab phem thiab Hmoob coj li cas .
Txawm li cas los xij peem , vim yog yus cov Hmoob tsis muaj kev txawj
ntse thiab Hmoob yeej muaj ib lub siab twm xeeb tias kuv phauj tsis
tau zaum no los kuv mam li phauj rau lwm zaus .
NeoHmong

Tsavlis ,
Kub twb los yeej ib txwm cheem koj tias kom koj tsis txhob thawb koj
tus kheej kom mus dhau nom nrim no ne .  Zaum no koj yuav rov xaus rauj
rau koj taub hau dua thiab lod ?  Kuv yeej tsis xav hais tej lus hauv
qab no rau koj hlo li , tiam sim koj liam moj thiab over push your
envelope lawm yog li ntawd txawm hais tau koj sab koj me ntsis los
thov zam txim nawd .  Yog tsis xav nyeem ces NRES NOD , TSIS TXHOB MUS
NYEEM COV KAB LUS HAUV QAB NO NTXIV .
Kuv yeej lees paub tias muaj tseeb Nplog yeej siab phem thiab tua
Hmoob tau 28 xyoo los no .  Tiam sim kuv xav noog peb txhua tus tias ua
li Nplog tua Hmoob nkaus xwb los yog Hmoob yeej tua Nplog tib yam
nkaus thiab ?  Qhov tseeb vim yog muaj yus cov nyuag taug nyeg mus
txawb pob txha rau Hmoob thiab Nplog siab tua xwb , yog yuav muab lub
hauv puas los hais .  Charlie , koj kawm ntawv tias koj daim " NOT DUMB
DEGREE " es koj tseem tsis tau paub Hmoob thiab Nplog qhov kev sib
ntaus sib tua los tau 28 xyoo no li ntag ?  Yog koj muab koj ob txhais
cau mus loo rau Nplog liab li khau seb koj ho xav li cas mad ?  Kuv xav
hais tias nej cov nyuag niaj hnub mus ua kub xaj no yog nej tseem tau
los ua tus tswv kav lub teb chaws Nplog , es ho muaj ib co neeg Nplog
nyob pem hav tauj tab nej zoo raws nrais li cov Hmoob tam sim no , mas
ntshe Nplog twb tuag tu noob lawm os , Nplog yeej yuav nyob tsis taus
28 xyoo .
Hais txog qhov case MS hais no , kuv tsis tau kiam tias yog tus tua PKH
tua nws nod nad , koj dig muag lawm los cas ?  Mob nyob mob tso xav mus
thab mob yuam , kuv tsis tau hais nrees rau koj nyuag Tsavlis ntawm kod
tias " Neohmong yeej paub tag , tag li lawm ; yus ib co Hmoob es nws tsis
xav ntes xwb .  Neohmong thiab Xejthim nkawd tab tom sajlaj yuav muab
cov neeg phem no xyuas ."  Nyias nco nyias lus nawd , Tsavlis .  Ntawm
PKH case , dhau los , kuv tau hais tias nws muaj nws ib co private
investigators niaj hnub mus tsawb xyuas txog yawg case seb leej twg
yog cov tua yawg .  Ntxiv ntawd , kuv kuj tau hais tias , raws li hnov
mas muaj ib co MASTERMIND uas koom tes tua PKH kuj nyob tim US no
thiab xwb no .  Nco tsoov ov , kuv tsis tau noj leej twg nkaub tuav leej
twg npe nawb .
NeoHmong

Tsab xov hais saum toj no yog muaj ib tus txheeb ze tuaj tim ub tuaj
hais li . Tus neeg raug tua tuag ntawd yog nrog lawv koom zos nyob . Kuv
xav tias cia peb mam tshawbfawb mus ntxiv saib yog vim tus qabhau dab
tsi es thiaj ua rau nws raug tua yam limhiam tag npaum li ntawd .
Li kuv tus kheej tau hnov thiab ntsib dua los mas tej xwm kev sib tua
nyob Lostsuas teb - tsuas tshwj cov uas tseemfwv tso tubrog mus caum
tua - mas ib nrab yeej yog kev sib pauj kua zaub ntsuab - li koj hais
los - ntawm yus cov neeg . Ib txhia mas yog vim kev txomnyem loj dhau
ces neeg thiaj sawv ua tub sab tub nyiag , sib txeeb noj sib txeeb
haus . Li cas los xij , peb yuav tau ua zoo saib kom meej . Yog tias vim
txoj kev khib thiab saib tsi taus ( prejudice ) mas yuav tsum tau hais
kom ntiaj teb sawv daws paub thiab kom tseemfwv lees txhaum rau tej
kev phem uas txawm muaj hauv lawv xibteg ntawd . Yuav tsum rau txim kom
tsim nyog rau lawv .
Best regard ,
ms

Neohmong :
Yus tsis paub ces yuav tau hais tias , " kuv tsis paub ."  Koj yeej hais
tias koj paub , tabsis koj ho tsis kam tev leej twg qe tuav leeg twg
npe .  Ua lino , koj yuav cia peb cov Hmoob tuag kom tag es koj mam mus
hais koj ib leeg los od ?
Kuv xav nug hais tias koj yog Communist Nplog lossis koj yog Hmoob
tawg rog ?
Vim licas koj ho mus defend Nplog Liab , koj ho tsis defend koj cov
Hmoob ? Leej twg es thiaj xav mus yoo tshaib yoo nqhis nyob hav zoo hav
tsuag ? Koj puas xav mus mas ?  Tabsis koj txawm tsis xav los yog Nplog
Liab muab koj cov niam tub tuav dauj cog nplawm tuag tag li zaj story ,
Bee Lor thiab nws tsev neeg , koj mas tseem yuav ua heev tshaj lawd cov
nyob hav zoov .  Kuv hais lus ntau xwb koj twb hu kuv tsis muaj npe tas
nrho .  Yog Nplogliab muab koj tsev neeg los sis koj ib tug kwv tug tij
txiav caj dab tu li MoobSeem piav los saum no no koj puas chim mas ?
Tus neeg zoo li koj ntshai tseem yuav nyhos koj tsev neeg quj qees
thiab tuaj loo Nplobliab sab tsuav koj txoj sia nyob xwb .
Yog Nplogliab zoo npaum li ntawd , koj ho tuaj dabtsi ?  Nyob twj ywm
los paub !
Yog kuv yog Nplogliab mas Tebchaws Lostsuas tiaj tus los lawm ntxov .
Yog kuv tau nyob ntawm Nplogliab qhov chaw ces neeg hav zoo yeej tshwm
sim tsis taus vim freedom and democracy would have been shared equally
- No " Bee Lor case " existed - no dauj cog tuav Hmoob tuag ever .
Kuv tseem xav paub saib - koj tus Mastermind tua Hlob PKH yog leej
twg , yog tsis yog koj qhab nab rov taw tuam yus haiv ?
Charlie

Moobseem :
Ua zoo tsam Neohmong thiab Xejthim nkawd muab koj tis npe ua " General "
nawb .  Paub licas ces hais li ntawd xwb os mog . Tam kuv xav mas cov
Masterminds nyob U . S . A . no xa neeg ncaj qha mus tua xwb ntag , tibyam
li lawd tua PKH .
Charlie

Tsavlis Xyooj ,
Tej zaum koj qhov muag xeb kab thiab qauj lawm pob , kuv tsis tau
defend Nplog Liab li as .  Kuv tsuas hais li kuv hnov thiab kuv paub
xwb , qhov tsis tau txhais hais tias kuv yuav cia kom Hmoob tuag kom
tas nawb .
Koj yawg aw , lig rau koj dhau hwv lawm ua cas es tseem rov los noog
kuv tias kuv yog dab tsi ?  Kuv ces yog kuv xwb thiab kuv tsis tuaj
leej twg tog twg li .  Xav paub lod ?  Kuv tuaj kuv tog xwb .
Tiv thaiv Nplog Liab lod , yog kuv tiv thaiv Nplog Liab ces kuv tsis
tuaj nrog koj sib ceg hauv no li os Tsavlis .  Kuv tsuas tiv thaiv cov
Hmoob uas raug txhua tog neeg phem quab yuav caij tsuj xwb .  Cov neeg
phem ntawd txawm yuav yog leej tw ( Nplog Liab , Hmoob , Huab Tais , thiab
Yawm Saub ) kiag los kuv tsis qauv ntsej vim lawv tsis yog ib co neeg
zoo .
Tsavlis , qhov kuv tuaj rau teb chaws no nws tsis yog kuv qhiv koj feem
tuaj na .  Kuv tuaj raws kuv feem xwb , ho ua li cas rau koj ?  Plom meej
kiag rau koj tias tsis yog muaj koj los sis mauj ib tug Hmoob twg tso
cai rau kuv es kuv thiaj tuaj , kuv tuaj teb chaws no raws li tseem fwv
Meskas tus cai txais neeg thoj nam tawg rog xwb nawb .  Ntshe yog tseem
fwv ho coj kuv tib tuaj txawv li txhua tus Hmoob xwb laud , raws kuv
xav mas peb txhua tus Hmoob yeej tuaj ib yam nkaus li kuv tuaj xwb .
Txhua tus yuav tsum tau mus kag rau tseem fwv Meskas tej tsuam tob tog
log tag es luag pom zoo txais yus tuaj ces yus thiaj li tau tuaj xwb ,
tsis li ntawd ces JVA hais tias yus poob lawm no xwb .
Tsavlis , koj nim khav khav tias yog koj thiab koj pab tau kav teb
chaws mas tsis muaj tej teeb meem Hmoob nyob pem hav zoo ntxhov quav
niab li niaj hnub no .  Nws zoo hais xwb tab sis tsis zoo mloog nawb ,
lub caij peb tseem nyob Looj Ceeb , Hmoob twb tau kav Hmoob ib ntus tab
sis pom tias Hmoob coj tau ib qho zoo tshaj li cov Nyiaj Laj/Nplog
Liab tog li .  Piv txwv , thaum Hmoob tau kav Looj Ceeb , sam sim Hmoob
ua tsov ua rog ntawd , peb cov tug rog Hmoob tes tau coob tus cov tub
rog Cob Tsib coj los rau Hmoob cov nom rau txim ( ua POW ) tab sis thaum
coj los txog rau cov nom Hmoob pom lawv xaj tias kom muaj thauj mus
kaw rau Vientiane , tsuas pom thaum muab ntsaws rau hauv dav hlau mus
lawm xwb tab sis yeej tsis pom mus tshwm nram Vientiane li . Thaum tsov
rog tus , Nyab Laj/Nplog Liab kom Hmoob coj lawv cov POW mus pauv Hmoob
cov POW pem Xamnuew , Hmoob yeej coj tsi tau lawv ib tug POW mus hlo
li , li ntawd , luag thiaj muab Hmoob cov POW tua pov tseg tas nrho .
Yog Hmoob cov nom ceev Nyab Laj cov POW zoo zoo ces nyaj ib txhia
menyuam Hmoob yuav tsis tau ua ntsuag txiv li niaj hnub no .
Kuv tsis pom tias " freedom and democracy would have been shared
equally " yog coj li Hmoob coj nyob Loob Ceeb xwb .  Lub caij ntawd tsis
thas hais tua Nyab Laj cov POW , Hmoob sib txeebb nom xwb es Hmoob
tseem sib tua Hmoob tuag puag lug nyob Looj Ceeb .  Vim tej kev phem
tswm sim nyob hauv Looj Ceeb , lub sij hawm ntawd , Hmoob thiaj cav cav
ncha nthi tug dhau tug uas thiaj " siav " tau ib lo lus Hmoob tias " yog
yus tsis muaj kwv tij ' ua kav dawm cauj ' ces tsis txhob mus nrog luag
sib txeeb nom tsam ces yus mag mus ua qab ke luag ."
Charlie , tej uas hais los saum toj no yog history dhau los lawm xwb ,
txawm hais mus los yeej tig tsis tau rov lawm , tsuav yog peb cov hluas
tsis txhob coj li cov laus lawm xwb ces zoo lawm .
NeoHmong

Neohmong :
Kuv tsuas xav paub hais tias Nplobliab zoo npaum li ntawd thiab ncaj
npaum li koj hais cas koj ho tuaj tebchaws no ua tus dabtsi no xwb ?
Tsis tau muaj leej twg kom koj los piav txog dav hlau , POW , Neeg Thoj
Nam , Loojceeb , etc ., etc . qas phab qas pheev li tus neeg hlwb qauj
lawm .
Tseeb !  Tog Nomtswv sabxis yeej muaj qhov yuam cai ; lawd txhua tus
yeej lees hais tias lawd no coj tsis zoo including GVP . Lawd thiaj li
zam kev rau Nplog Liab thiab nws cov Phoojywg li nej ko los coj . Lawd
thiaj li tawm mus rau lwm teb chaws . Koj puas hais tau hais tias
tamsis no Nplogliab coj zoo no mas ? If your answer is NO ! Why not ?  If
Yes , ua licas koj tuaj tebchaws no ua tus tsi .
Cov uas pom Nplogliab zoo sais yeej tsis tuaj ib tug li ; kuv tsuas pom
cov uas Nplogliab xa tuaj mus ua agents nkaus , nkaus xwb .
Charlie

Tsavlis ,
Kuv twb hais lawm ne , qhov kuv tuaj teb chaws no nws tsis yog vim muaj
koj es kuv thiaj tuaj nawb .  Kuv tuaj kuv feem xyuam xwb , nws tsis tau
los cuam tshuam koj num od mog .
Koj khav khav tias koj thiab koj pawg tau kav teb chaws mas yeej txawv
niaj hnub no lawm , yog li ntawd , kuv thiaj li rub Looj Ceeb los ua piv
txwv rau koj xwb .  Kuv yeej tsis tau qhuas tias Nplogliab zoo npaum ub
npaum no li nawb .  Kuv yeej lees tias Nplogliab phem thiab qhov
Npliagliab ua phem ntawd nws yog ib yam yuav tsis taus rau noob neej
nriaj teb lawm , Nplogliab yuav tsum tau them cov nqi no thiaj tag .
Tab sis kuv tseem pom tias Nplogliab ua phem rau Hmoob xwb tseem tsis
tau txaus , tseem muaj ib co Hmoob nyob tim no mus dag ntxhias kom yus
cov Hmoob ruam ruam tid mus raug kev phem ntxiv tag zog thiab , nod ho
yog dab tsi mad Charlie ?  Ntshe yog kuv dig muag thiab lag ntseg lawm
xwb es kuv thiaj li hais li no xwb , tsis li ntawd no ua li tej kev uas
kuv pom los ntawd yog dab tsi ?
Kuv qhov point yog xav kom cov Hmoob nyob tim no tsis txhob mus txhaub
txhaub cov Hmoob ruam ruam tim ub mus ua rog nrog Npliagliab ntxiv
lawm xwb .  Mam li cia nriaj pej kum nriaj teb mus ua cov nrog hais
Nplogliab xwb .
NeoHmong

neohmong :
Zoo !  Koj saib ne luag tej laus yeej hais tias , " dev tsis sawm zoo ."
Cem tas nrho xwb dev mloog lus zog lawm .  Zoo siab koj tau los lees
hais tias Nplog Liab no phem kawg .  That ' s a good start .  Hais txog
ntawm Loojceeb .  Kuv tsis tau nrog koj nyob Loojceeb dua los li - kuv
tsis paub tej koj hais no . Kuv ib txwm nyob raws tojroob hauv pes raws
taw Phuv Theev & Phuv Npiab raws li kuv xeev xwm thiab rawsli niam
thiab txiv tau tu kuv hlob .
Koj pheej hais ua luaj es yog leej twg kiag mas tus pheej mus ntxias
kom cov Hmoob ruam , ruam ua phem rau Nplogliab ?  Koj qhov evidence
nyob qhov twg . Koj yeej taw tes ntshis rau Neohome - tabsis FBI twb
mus tshawb Neohome tej neeg yuav luag txhua tus - not a single person
was arrested for such conduct .  Yog li tseem tshuav leej twg thiab ;
tshuav kuv paub ? Raws li kuv nco thiab kuv no tau khiav tawm ntawm
Nplogliab lub mos txwv nrog hav zoo hav tsuag tuaj lawm , kuv yeej tsis
tau hnov leejtwg hais los kom Hmoob khiav thiab mus ua phem . I
remember , however , Hmong khiav puv qab roob qab ha vim Nplogliab muab
Hmoob raws tua li tua tsiaj ; tus quaj hu ntuj los muaj ; tus hu kom cov
Nom cov Tswv uas khiav tawm tuaj lawm rov los pab los muaj . Cov uas
tsis ntshai tuag thiab siab tawd es peem qhi tuaj mus lawm - yog tsis
los tuag nram tej kev ces tawm tuaj mus rau Thailand - mus rau U . S . A .
li kuv no ces dim txoj sia .  Cov tsis paub khiav thiab ntshai ces
stranded - poob rau tom qab . Cov no , mus los yuav tuag hos nyob los
yuav tuag ces qhov kawg lawd thiaj khiav rau hav zoov saib yuav nyob
tau ntev npaum licas xwb . Kuj muaj qee leej uas yog qub nom qub tsw
hlub lawd ces rov mus pab lawd .  Tso tau ib co tuaj lawm los tshuav ib
co . Ib co , lawd tsis xum tso lawd lub tebchaws tseg li Hlob Txawj Pov
Muas lawd cov no - vim lawd yug loj hlob hauv daim av Nplog thiaj muaj
los txog niaj hnub no .
Kuv paub koj qhov point zem zuag lawm .  Yog koj tsis xav kom cov Hmoob
tim no mus cawm cov Hmoob tim ub li lawm .  Ua li , koj ib leeg koj puas
cawm tau . Koj lub koomhaum ntiaj teb yuav mus hais kom Nplog hloov
nyob qhov twg ? Nplogliab puas yog ib co neeg yuav mloog koj lus ?
Kuv paub hais tias koj yeej tsis dig muag thiab lag ntseg , tabsis koj
xav tau yuam kev - qhov no muaj tseeb !
Charlie

Yawg Hlob Tsav Lis ,
Koj hais tsis yog lawm , kuv twb nyuam qhuav meem koj rau daim sab tod
ned hais tias Hmoob tej laus qhuab koj tias , " NPUA TSIS SAWM ZOO , DEV
TSIS SAWM TSAU , NEEG TSIS SAWM HAIS ."  Tsam koj tsis to taub meej , cia
kuv mam li muab tshab txhais rau koj , lo tias " NPUA TSIS SAWM ZOO " no
mas txhais tau hais tias , NPUA li yog yus muab qhauv mus nchuav rau
hauv dab npuas kom huv huv rau NPUA noj los NPUA TSIS SAWM ZOO noj
hauv dab npuas ces NPUA tseem muab tshom kom nhcuav tas rau hauv av
NPUA mam li noj ; hos lo hais tias " DEV TSIS SAWM TSAU " no mas txhais
tias DEV ces DEV twb noj tau ib plab tsau tsau lawm los DEV TSIS SAWM
TSAU cia rau hauv plab ces DEV tseem muab ntuav tawm los tas es mam li
rov noj dua ; thiab lo hais tias " NEEG TSIS SAWM HAIS " no yog txhais
tias NEEG li twb qhia tias kom tsis txhob ua li ntawd tsam raug mob ,
raug plaub , los yog yuam kev los NEEG TSIS SAWM HAIS ces NEEG tseem
mus ua kiag qhov raug mob , phem , thiab qhov txhaum ntag .
Vuag ! Charlie , cas tsis keev meej es tseem sau tej lus qhuab koj saum
toj no thiag laud .  Li kuv twb ib txwm hais rau koj lawm tias kuv
qhuab koj mas yeej qhuab tsis tau li cia koj mam li qhuab koj tus
kheej xwb thiaj yuav tau .
Rov los hais txog Nplogliab , NEOHOME , thiab Hmoob tim hav zoov , kuv
twb hais tias tej zaum yog kuv dig muag thiab lag ntseg lawm es kuv
tib leeg thiaj pom thiab paub hais tias Hmoob USA mus dag Hmoob tim
Thamkrabok , Vinai , Chiangkham , Nam Nyaus , Khej Noib , Xabnyabouri , Vees
Cam , Luangbrabang , Phu Npiab , Phu Los Phauj , Roob Dub , Vas Vias , Muang
Mauj , thiab Huam Phas kom tiv thaiv tua Nplogliag tiag tiag lub teb
chaws mas yeej yuav muaj rau lwm xyoo xwb xwb , no ne .
Tseeb tiag yawg Txawj Pov Muas , Boun Mee Muas , Tooj Kais Yaj , Xyooj
Xeeb , thiab muaj ntau ntau leej tsis yog sawv los tiv thaiv lawv tus
kheej thiab pej xeem Hmoob li koj hais , lawv cov no yeej raws VP qab
koj nkaum rau THaib teb tab sis raug txib rov mus ua kub xaj tim Nplog
xwb .  Yog koj xav paub tias puas yog Hmoob tim USA no mus ntxias Hmoob
tim Xum tim Thaib thiab tim Nplog ua rog nrog Nplogliab ces noog koj
txiv NEEJSAUB xwb yawg .  Koj txiv NEEJ SAUB pom xeeb yog ib tug haum
nab xem na thib kang huam hauv npos kos nyob Vibnais taub yuav luag 15
xyoos diam ne .  Seb koj txiv puas yog tus NEEJSAUB nyob tim xoun 6
hauv Vibnais xwb los mad ?  Raws kuv pom mas koj txiv NEEJSAUB XYOOJ
yeej nrog Vwj Mai , Npis , Xeeb Loj , Xeeb Me , Zeb , Xab , Soob Leej lawv
cov no caij Vwj Mais lub nyuag tseb NEOHOME TOYOTA PICKUP tawm mus rau
Noom Qhais , Sab Ngaum , Phu Qhoob , Kej Noib , Nan , Chiang Kham , Chiang
Khong , Udon , Koos Thej txij xyoo 1981 los txog 1991 diam ned .  Kuv cov
lus no twb yog kuv tuaj xam phaj koj txiv NEEJ SAUB lawv qhab nab qhia
kuv ntag .  Vim kuv xav kawm txog NEOHOME lub luag num kam kub xaj
heev , yog koj txiv lawv qhab nab dag kuv ces kuv kuj dag koj xwb , hos
yog lawv hais tiag rau kuv ces kuv hais tiag tiag rau koj xwb .  Yog
tsis ntseeg kuv kuj mus noog lawv , lawv txhua txhia tus tseem muaj sia
nyob khov khwv kho , tsuas yog ploj Vwj Mai tib leeg xwb nad .
Charlie , kuv yeej cheem koj lawm hais tias tsis txhob thawb kuv kom
kuv mus dhau ces kaum rooj no ned .  Raws li koj txiv cov qhab nab qhia
kuv mas lawv yeej muaj kev vam zoo thiab cia siab loj heev rau tus kam
kub xaj NEOHOME no ( kuv yeej qhuav lawv thiab thiaj lawv kawg ).  Koj
txiv lawv cov qhab nab tseem hais ntxiv tias lawv yeej tsis paub lub
hauv paus tseeb tseeb ( lub hom phiaj ) tiag , " luag txheej siab xaj tim
teb chaws thib 3 los hais tias kom ua ces ua xwb ," lawv hais .  Tej no
ho yog dab tsi mad Charlie ?
Cia siab tias koj yuav mus noog koj txiv lawv cov qhab nab tas mam
tuaj hais rau peb paub .
NeoHmong