Vaj ,
Ntawm cov hluas nkauj yuav cov nyuj laug ces yeej yog lawv txom nyem
es cas pees yuav tau qi muag nti muab lawv lub cev nkauj xwb pauv saib
puas dim lub neej poverty xwb .  Lawv lub siab yeej tsis lam npuab ib
niag thaub li os .  Ib tug poj nrauj 20 xyoo mus nrauj nws niag thaub
laus ntawm neej tsa es nws hais rau lawv tias niag thaub ntawd ces pw
los hnav pawm , sawv los hnav pawm , lub txaj mas yuav tau pua ib daim
ntaub yas .  Hmo ntuj muab cov niag hniav hle cia lawm ces tsaug zog
qaub ncaug nrog zig rau saum hauv ncoo . Tsaug zog tej tsam ua pa qig
qawg yus tsim dheev xav tias yuav tuag no cav ncia ncia ces ho rov
tsaug zog lawm . Zaub mov los noj tej me muag muag li kua dis , tais
fawm los twb tsis pub rau peeb nua noj tej me ntshiab x xwb .  Nws hais
tias ua neej zoo li ntawd xwb ces yog tsis pub nrauj thiab ces kawg
xum tuag no ces neej tsa tsis pom qab yuam nws rov qab li lawm thiab
tiag .
Peace ,
HK

hnubk -- yog kawg .  cov nkauj mog yuav nyuj laug ces yeej yog yuav saib
puas dim proverty no xwb . ho cov nyuj laug yuav noj zaub mos ces vim
lawv xav hais tias yus laus tsis laus los twb laus txog txij no yeej
tsis zoo dab tsi lawm cia noj tag xam tau no xwb .
tab sis yog yuav hais qhov yuam kev thiab phem mas cov ntxhais yuav
yog cov yuav kev loj thiab tau txoj kev phem dua .  cov thaub laus ces
muab tej nyiaj siv tas xam tau xwb .  txawm khaws tau cia tej niag pob
los yeej tsis zoo dab tsi lawm vim twb yuav txog caij ncaim mus ntuj
ceeb tsheej lawm .  hos cov ntxhais mas muaj ntau qhov phem yog nws
yuav dua ib zaug txiv lawm .  example , 2 tug ntxhais hu nkauj tau zoo
heev nyob thaib teb , maiv neeb thoj thiab tsab mim xyooj , thiab maiv
xyooj in u . s . a .  3 tug nos tam sim no lawv nrauj lawv cov txiv lawm ,
yeej tsis muaj neeg xav yuav li lawm ne .  luag tsuas xav tham ua paum
lawm xwb hihihi ov ...

lonewriter ,
cov pojniam Hmoob ces muaj ntsis zoo li cov txiv neej Hmoob thiab tiag
vim lub noob yeej poob tsis deb ntawm tsob txiv ned .  Lawv twb sib
tham tsis haum hais tias Hmoob culture qhov twg yog qhov lawv xav
preserve thiab qhov twg yog qhov yuav tsum eliminate no li .  The only
conclusive topics ces yog domestic violence , gender value , niam hlob
niam yau xwb , dhau hov tes ib tug hais ntuj ib tug hais teb li lawm
thiab tiag .
What ' s encouraging is that although Hmong women do not yet have a
consensus , individually , they are making changes in their lives which
ultimately will have a great impact on the Hmong community . So , in my
humble opinion , an invisible movement is already taking shape and
change is inevitable .
Peace ,
HK

kwv ,
Kuv teb le nuav rua koj xwb . Yog yug xaav tas yug yog ib tug tuab neeg
muaj nuj qe , be a good role model , rua lub community and the whole ces
yug tau nyaab LAIB , nyaab higher education los yug yuav tau ua raw
txuj cai tshoob kug hab them nyaj raw tog nam txiv tom us xaav tau hab
xaav yuav . Peb twb xaav tas peb yog cov tsi discriminate tuab neeg tsi
has tug pluag , tug ruam , tug ntse , tug ua laib tsi ua laib , we have to
threat them the same and equality . Le ntawd kuv txhaj has rua mej tas
yog yug sau VAUV Moob lawm ces yauv tau sau txhua HAIV kws puab tuaj
yuav yug tej ntxhais . Yog mej ua tau le kuv has hab teb sau toj nuas
ces peb Moob yeej zoo xwb . Vim yog nyaab LAIB ces mej tsi xaav moog
thej qe tabsi yog nyab muaj higher education nua ces mej maam moog
thej qe lod nyon ntawd mej xaav .
Thorn ..
Kuv mauj ntxhais kawg . Moob has tas mej qab pw peb nkuaj , peb us pw
mej cooj .  Yug tub yug ntxhais lug ua neej xwb tsi yog yug lug tso rua
huv tsev , tabsi tshai tsaam tej miv yua tsi sib nyam xwb .
Kuv xaav tas kuv yuav ua kag THawj - j tug kws qheb qhov rooj rua S/D
taug hab kawm .

HK ,
Koj puas paub tias mob kuv lub siab npaum li cas rau cov thaub laus .
Kuv mas xav muab lawv tua pov tseg kiag xwb na . Kuv mas chim tshaj
qhov uas lawv niaj hnub ntxias peb hmoob leej ntxhais tseem mos mos
coj los puag pw na . Yim xav yim mob siab xwb ...
Kuv los kuj chim tshaj rau hmoob leej ntxhais kawg li thiab . Xav muab
lawv qhia kev cai kawg li thiab .... yog vim li cas hos pheej tsis kam
nyom hmoob tej niag thaub laus es tsis txhob yuav thiab .....
vaj ... chim tshaj plaws ...

Vaj ,
Tug ntxhais kws cas tug groom tsev tuabneeg tuaj insult nwg neej nwg
tsaav , nwg nam nwg txiv txug 3 : 00 am es tseem kaam moog yuav yim Moob
ntawd hab ces ntshe yog ugly dlau lawm es yuav nrhav tsi tau quas yawg
ntxiv lawm txhaj txhaj ua tau le ntawd .  Yug ua ib tug tuabneeg nyob
yug yuav tsum muaj pride hab .  If it was me , I would say , " take all
your garbage and go home ."  Kuv txug ntxhais tsi yog yug lug muag es
yuav kuam tug ub tug nua tuaj nyom nqe cuag nyom qab nyom npuas coj
moog tua noj .  Tug ntxhais nuav yog yuav moog txhawb puab , moog paab
puab hab moog hlub puab .  Xaam kuv tej nug nqes kws tus nwg txhawb nwg
lug txug lub caij quas tub xaam tsi taag .  Tug nqe nyaab yog puj ca
yawm ua tseg .  Tabsi cov nam txiv kws muab ntxhais qua kim kim los yog
ruam tsi txawj xaav txhaj coj tau nkhaus hab nplaum npaum ntawd hab .
Yog yug qua ntxhais raws teb raws chaws lawm ces yeej yog kev ncaaj
lawm .
Has txug kuv tug ntxhais , yog nub twg kuv quas lawm , ntawm tej nyaj
sau nqe tsuas yog sau raws txuj cais kuam vauv txhaj paub hastas nwg
muaj nqes xwb tabsi , kuv yeej npaaj nyaj npaaj kub , npaaj tsheb tuabsi
khov kho rua kuv tug ntxhais tug vauv kuam yuav coj moog txhawb tau ob
tug lub neej kuam zoo tshaaj nplawg lawm .  Their happiness is my gain .
Noogdlej

Dear Lonewriter ,
Long time no see .  It is nice to see you in SCH town again .  Thank you
for koj cov energy tuaj pab peb cov pojniam os .  Niag Vaj cov lus ces
yeej tsis yog nws li lus tiamsi yeej yog feemcoob txiv neej Hmoob txoj
kev xav .  Ib cov txivneej Hmoob lub world view txog peb cov pojniam
ces yeej yog " a simple sex object and a baby machine " xwb .  Vim li
ntawd muaj pojniam zoo nkauj los tseem mus yuav niam yau .  Tub muaj
lub " sex machine , baby machine etc ..." nyob hauv tsev lawm los tseem
ya mus tim ntuj qubqab mus sim cov nyob tim thiab tiag .  Txivneeh lub
siab yeej nyob hauv pojniam ob ceg xwb .
Peb cov pojniam laj chim li os .  Vim pojniam yog the " sex object "
pojniam thiaj control txhua yam including the bride fee .  Hais txog
ntawm tej mes fee me me ntawd nws tsis muaj npas hawm rau peb kiag
li .  Yog yus niam yus txiv ciali muab yus pub dawb dawb xwb mas hajyam
chim yus vim  lawv yuav saib yus tsi muaj nuj .  Koj sim saib , yam
khoom twg yog koj yuav kim kim los mas koj yeej txuag thiab khaws zoo
tshaj .  Yaam uas raug pub dawb thiab lam khaws tom kev thaum ploj lawm
koj tub tsis kkk txog .
Tiaj bride fee ntawd los yog kev yog cai thiab coj los nias yus niam
yus txiv lub siab xwb peb tsis xav li cas .  Coj pojniam es lawm yuav
tau coj tsim mus ntaus los yog tim tus txiv ntawd yeej yog ib tus neeg
ruam , limhiam , siabphem ntais ntuj tsi txawj xav li neeg ...... tsem
ruam tshaj tsiaj thiaj coj li ntawd .  Luag tej neeg zoo yeej tsi coj
limhiam li ntawd .
Yog hnub twg muaj ib cov pojniam ruam sawv tawm tsam peb txoj kev sau
nyiaj nqi nyab kuv yuav yog ib tug uas sawv los tawm tsam vim I am a
woman .  Koj txhob xav li cas .  Qhov kuv hais yog ntawm kuv txoj kev
xav xwb .  Yog koj muaj ib tus ntxhais los koj yeej yuav tsis tso txoj
hlua xoob xoob .  Yog muab pub dawb dawb rau lawv es lawv tsis hlub mas
chim yus siab tuag kiag mog .
Noogdlej

PY Noogdlej ,
Kuv xav hais tias koj yog ib tug quaspuj uas thoobtsib kawg lawm , koj
yeej hais tau ntau yam uas kuv agree lawm . Kuv ib tug ntxhais tseem
hais rau kuv pojniam hais tias " Niam , ua li cas kuv txiv nej tsis sau
kuv nqi tshoob kom ntau zog ; thaum peb rov mus txog tsev , muaj ib tug
neeg hais rau niam thiab txiv hais tias nej mas cas yuav tau tus nyab
pheej yig ua luaj . Lawv hais li no mas chim kuv lub siab kawg ."
Cia kuv muab piv txw li no seb nej ho xav li cas .
Yog cov uas tau qua ntxais lawm , thiaj paub hais tias kev qua ntxhais
mas poob peev nkaus nkaus xwb . Yus muab xav hais tias , luag tsa luag
tub yim , los yus tsa yus ntxhais yim no xwb nawb . Nyob rau rooj teb
no , luag ntiaj tog qaumpes ua tshoob , luag noj nyuj noj npua xwb . Yus
yuav noj npua xwb los kuj txaj muag rau zej zog , yog li ntawd yus yeej
yuav tau noj kom phim lub teb lub chaw . Kev noj ib rooj tshoob ( tshoob
Hmoob xwb ), yam tsis tas kiag twb yog $2 , 500 . Nraug vauv nyuam qhua
tuaj $800 xwb . Ces txhais hais tias niamtxiv tuaj $1 , 900 . Hais raws li
ib tug neeg txom nyem li yus xwb , kev phij cuam , lub ncauj tsiag
$1000 . $2000 rau tus ntxhais vauv mus chivpeev ua neej . Tej nyuag
jewelry rau nqi txog tham tsam $2000 , tsoo tso thaj tsam $600 . Nyiaj
sia siv , rau nco thiab tiam tub tshoob tub kos $800 . Tej kwvtij
neejtsa muab nyiaj thiab khoom phij cuam twb tsis tau xam . Niam txiv
ntiag tug kev siv nyiaj rau tus ntxhais rooj tshoob twb raug li ntawm
$8 , 300 . Tus ntxhais tseem mus nrog luag nyob lawm ib cag . Nej sim xav
seb kev qua ntxhais poob peev los tsam peev ? Puas tsim nyog niamtxiv
pog yawg nyom tus nqi tshoob $5 , 000 mus ua $, 3000 ? Puas tsim nyog nej
cov tub/ntxhais khib hais tias niam thiab txiv sau nqi mis nqi hno
$5 , 000 ?
Qhov kuv tsis agree nrog koj yog qhov koj hais tias " Niag Vaj cov lus
ces yeej tsis yog nws li lus tiamsi yeej yog feemcoob txiv neej Hmoob
txoj kev xav ." Kuv ho xav hais tias cov xav hais tias pojniam yog sex
object thiab baby machine mas yog feem tsawg . Yuav luag txhau tus txiv
neej , yuav poj niam tsis yog yuav los yug me nyuam thiab nrog pw xwb ,
tseem tshuav ntau yam tseem ceeb tshaj ntawd , nws thiaj yuav poj niam .
Tsis yog li ntawd ces txivneej ham tsis xum ua hluas nraug nrog cov
nyuag poj nrauj nkauj fa uas ua tsov tshaib tsov tsau ntawd thiab nrog
cov me nkauj laug ntxim hlub , nkauj mog ntxim tawb . Ib hmos hloov tus
tshiab , tsis muaj leej twg yws yus cem yus . Yog xav yuav me nyuam ces
yeej meem cia kom muaj es mam li lees them child support xwb . Tsis tau
tu me nyuam li , nyob nyob lwm hnub me nyuam loj tiav niam tiav txiv
tag ces mam mus qhia rau nws hais tias kuv yog koj txiv no xwb .
HL