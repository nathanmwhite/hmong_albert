Taumdub aw ... koj mus twg lawm na ..? Tsam no ces koj tus npausuav Haiv
twb tsim me me lawm mas , tsis txhob mus laug ntev ntau lawm os nawb .
Tej me kev uas koj cheb txhua txhia txoj ces tsam no tus moslwj twb
taug los lawm kavtsij caw koj tus nta npuj rau . Los yog tsam no koj
twb pw hauv luag lub pobtawb tomxib es nti tawm tsis tau lawm
na .. Txawm yog koj lub nrig tomntej ntaus tsis raug los twb tshuav lub
nrig koj zais rau nraum nruabqaum ne .
X Z

Npawg Xavzoo ,
Kuv yeej tseem nyob rawv ntawm no ntsia ntsoov txoj me kab moslwj
ntawd hos .  Tsam no leej twg mus zov lub dawm twg los kuv yeej tseem
saib ntsoov hos .
Tsam no koj mus zov lub dawm twg lawm mad ?  Koj puas yog ib tug ntawm
pab mus zov lub dawm tom sab hnub tuaj na ? Koj txhob txhawj , kuv tus
Taumdub no mas tsi lam nkag leej twg lub pobtawb yoojyim li ov .  Yuav
tsim Haiv mas tsi muaj flip flop nawb . Leej twg yuav khiav tag los kuv
yeej tseem nyob kuv qhov qub ov .

Npawg Taumdub ,
Koj tsis txhob lam hais rau kuv cia siab nawb , Koj puas tseem nrog pab
yawg lotsua thaum - i ua lub chavfai rau DC ma ? Yog koj tseem yog pab
hov ces tas hauv ris li ntag nawb . Koj has tas tsis flip li no kuj
tseem yog paab hov xwb kaj . Tseg laiv yus tus yawm yug hauv Hmoob niam
lub plab los no ua tsis tau dogdig na .. Koj puas pom sawvdaws tuaj sib
tog ntawm tej no rau tej peb kwvtij Hmoob saib , lawv twb pib npaj taw
tes tus phem yog yus txuas ntxiv lawm hos .
Kuv tsis zov lub dawm twg tabsis kuv saib zoo zoo seb tus kwvtij twg
caum moslwj thiab tsimtxiaj rau Haiv Hmoob kuv cev tes txhawb nawb .
Tos kawg nkaus li thiaj nug koj moo lau ..
Ziag no koj paub muaj pestsawg lub dawm uas muaj cov tub plob havzoov
zov moslwj ne ? Tsis zoo sau ntawm no los e - mail pub kuv tus muaj siab
no paub thiab nawb . Kuv mas tseem txhawj kawg tsam koj tus taw ntev
ntev no tseem mag luag tus kab nuv ntses uas khuam ruaj hauv qab plab
lawm es nti hnub twg ces tej me plab nyhuv tawm los nrog xwb .
X Z

Npawg Xavzoo ,
Ua li kuv hais rau txiv Phwvnyawm , ntshe yog pheej mus saib nam paub
hwv los cas kuv cov email mas pheej raug hacked tas mus li . Kuv thiaj
pauv npe los ua Txoovkavtiab lawm nawb .
Hais txog tej niag kam mus yog moslwj ntawd ces ua ntej thaum 911
tshwmsim ntawd ces peb yeej los hiab ntau lub pobtawb mus cuab ntses
rau qhov ub qhov no li koj hais .  Hiab ib lub mus cuab rau tom Nplog ,
ib lub rau tom Nyablaj , ib lub rau nram qhabmeem , ib lub rau pem tsev
dawb , ib lub rau tom UN , ib lub rau pem Majteb , ib lub rau Suav teb
thiab ntau ntau qhov ntxiv .  Ntau zaug , yus cov niag pobtawb tseem rov
los mag yus cov niag Hmoob thiab tiag . Yeej xav tias cia hiab ntau lub
pobtawb es mam los ua haujsam suav leb saib yuav mag lub twg no .
Tabsis tom qab 911 ces txhua yaam pauv tag . Nim no ces rov los nyob
hauv vaj hauv tsev pab pojniam me nyuam cheb vaj cheb tsev lawm xwb .
Ib ntus no kas moos kas mias kuv yeej tsi kov li lawm .
Nej cov ua tij mas xyov nej ho xav li cas ? Nyob ntawm kuv mas kuv yeej
qaug zog rau Hmoob heev . Kuv muab saib lawm , Hmoob tus yeeb ncuab mas
twb tsi yog tus Mabsua , Nyablaj los Nplogliab . Hmoob tus yeebncuab loj
loj mas tseem rov yog yus tus Hmoob .  Ib feem ntawm peb coj thawj neeg
Hmoob uas tuag tas lawm ces twb yog raug yus cov Hmoob rov qab txo
lawv txojsia .  Pom txog tej no mas tu siab kawg .  Peb Hmoob lub siab
tsi tau zoo nawb . Tos peb rhawv npaum twg los tsi ciaj Haiv .
Tau hais mas cuag li pheej khaus khaus qhov ncauj .  Yog leej twg xav
sawv los ua Hmoob tus coj mas yuav tau qhib ua lub siab ncaj siab dawb
siab zoo hlub yus cov Hmoob .  Muaj ib lub xyoo , kuv mus saib peb cov
Hmoob nyob puag tim havzoov .  Muaj 2 tug thawjleem Hmoob coj li ntawm
120 leej . Lawv muab faib ua 2 pab .  Ib tug saib ib pab . Kuv mus nrog
lawv nyob tau 3 hnub .  Muaj ib tug thawj leem mas rau siab cob nws cov
leem txhua tagkis sawv ntxov .  Tabsis nws lub siab ceev heev . Yog tus
leem twg ua yuam kev thiab ua tsi raws li nws hais mas nws muab coj
los nres rau cov me nyuam leem ib leeg ncaws ib teg .  60 leej ncaws 60
teg ces tus leem ntawd tav lov tag .  Kuv mus nrog lawv nyob tau 3
hnub . Kuv rov los tsev mas cov me nyuam leem ntawd quaj tas tus .  Tau
li 1 lub hlis tomqab , lawv hu rau kuv tias cov menyuam leem khiav tag
2/3 lawm . Muab xav mas pab tu siab kawg .
Nej coob tus cov ua tij uas tseem rhawv txoj kev rau Hmoob , kavtsij
rau siab ua nej teg haujlwm . Nyob ntawm kuv mas kuv tsi kam ua Hmoob
tus coj nawb . Tabsis kuv txaus siab yuav pab nej tsi hais phab nyiaj
txiag dagzog thiab lub tswvyim . 1/10 ntawm kuv cov nyiaj txiag , kuv
yeej tseg cia coj mus pab Hmoob nawb .

Npawg Txoovkavtiab ,
Nyeem koj cov lus ua rau kuv muaj kev tusiab mentsis tabsis kuj ho
muaj kev zoosiab thiab . Yuav tsum yog ua txhij txhua li nej cov tau
xub pib los thiaj muaj qhov rau cov tom qab no kawm . Vim tsuas muaj
tib txoj kev rau Hmoob taug xwb , tsam no twb taug txhua zog lawm yog
tshuav qhov yuav tau txiavtxim siab taug txoj kev ua totog mus kom
txog Hmoob zos . Sawvdaws yeej mob siab thiab kub siab rau tes haujlwm
Haiv tiamsis pheej yog maub thiab tseem muab ntaub pav qhov muag ua
ces thiaaj ceeblaj tshwmsim .
Cas zoo li kuv twb zeem tsis tau koj lawm ne .. Koj puas yog npawg
Taumdub xwb ma ..? Kuv xav mas yog sub na ...
Tsam no tsis txhob hais tias tseem tshuav nej coob tus , yuav tau hais
tias tseem tshuav peb kwvtij Hmoob coob tus nyiam sib pab peb mam sib
pab kom ua ib yam datsi twg rau lub npe Haiv mas twb yuav koom siab
koom tswvyim . Yus tsum los tsis tau vim luag cov tsim tsim yus tej
neeg yeej tsis tso yus tseg kom txog thaum yus Hmoob tunoob , yog li
thaum tseem muaj txoj ncauj xub ke sawvdaws kavtsij sib pab . Hnub twg
ib pab twg tho tau xub ke lawm peb sawvdaws yeejmeem sib tw tuaj
txhawb .
Twb pom cov uas tsis txawj coj coj dua los lawm yus ne hos yuav ua
cas , txawm xav tsum npaum twg los yeej tsis kajsiab vim yus haiv neeg
tsis tau dim thiab tsis tau muaj kev ywjpheej . Tsam no twb yuav tau
pib tsa kom peb sawvdaws xyaum ua tus dabntub nyias ntsais seb lub zoo
hwvtsam tig los txog sijhawm twg .
Thaum koj hnov xwm dabtsi nco tham qhia kuv thiab nawb .
X Z

Npawg Xavzoo ,
Kuv yeej ready yuav los pab thiab txhawb Hmoob lawm ntag .  Pab thiab
txhawb xwb ov . Tsi kam coj nawb . Leej twg yuav coj mas yuav tsum txhob
yog cov wheelchair thiab internet politicians li pab no nawb .
Hnub twg nej yuav pib no ces nco ntsoov tshuav ib lub suab nyob ntawm
no yuav pab txhawb nej thiab .

Npawg Txoovkavtiab ,
Zoosiab rau koj lo lus koom tes nawb , ham tsis pib li no xwb los mas ,
koj as , kuv aws ces wb twb paub pib lawm .
Kuv los ib yam li koj hais thiab , cia tes haujlwm mam tawm tuaj qhia
tom ntej .
X Z