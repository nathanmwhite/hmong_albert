Kuv Sau Zaaj Qeej Moob Sib has txug Tooj Nchai Siv Yig Hab Nkauj Quas
Ab ob tug .
QEEJ TOOJ NCHAI SIV YIG
Teg lub qeej tej lub qeej ,   ib nub caaj puag thaum Tooj Nchai Siv
quas Yig yuav thawj thab thawj ntawm lug ,   Tooj Nchai Siv quas Yig
yuav thawj thw yuav thawj ntawm lug ,   Tooj Nchai Siv quas Yig yuav
thawj thab yuav thawj tawm lug ,   Tooj Nchai Siv quas Yig hlub tav
txuj ,   Tooj Nchai Siv quas Yig yuav ntxooj neeb tseeb ,   Tooj Nchai
Siv quas Yig yuav ntxooj neeb zoo ,   Tooj Nchai Siv quas Yig yuav
ntxooj neeb moog khu nplaj teb moog zoo taag ,   yuav moog khu ib nplaj
nraag lug zoo txhua ,   Tooj Nchai Siv quas Yig yuav moog khu ib peg
ntuj moog zoo taag ,   yuav moog khu ib peg ntuj moog zoo txhua ,
ntxwj quas nyoog sab tsis zoo yuav moog muab yuav moog muab Tooj Nchai
Siv quas Yig tub sis ntxawg rov lug tua ,   Tooj Nchai Siv quas Yig
yuav ntxooj neeb qov qaum ntuj ,   Tooj Nchai Siv quas Yig yuav lug pum
Tooj Nchai Siv quas Yig tub sis ntxawg qaim lis qho ,   Tooj Nchai Siv
quas Yig tug qab neeb ,   Tooj Nchai Siv quas Yig yuav rhu hlo raab
ntaaj neeb taw sis nkaus tub sis ntxawg tej hauv sab ,   Leej tub sis
ntxhawg los tsis teb ,   Tooj Nchai Siv quas Yig yuav tig lug qhub has
tas tseg txij nuav leej tub sis ntxawg yuav tsis rov ,   ua le caag tej
tuab neeg yuav lug muab txiv nyuj dlub tua noj taag ,   txiv nyuj txaig
lug noj txhua ,   nqaj luas noj taag kua luas haus txhua ,   tseg txij
nua tub sis ntxawg yuav tsis rov ,   yuav tsis rov ,   Tooj Nchai Siv
quas Yig yuav seev quas yeeg ,   leej tub ntxawg yuav tsis rov ,   Tooj
Nchai Siv quas Yig yuav moog muab raab cwj neeb dlaam sis dlawg rua
nplaj teb ,   yuav muab raab cwj yaig dlaam sis dlawg rua nplaj
nraag ,   Tooj Nchai Siv quas Yig yuav rov taw moog tuam ntuj ,   yuav
rov hau moog ntsa aav ,   Tooj Nchai Siv quas Yig lug has tas muab raab
cwj neeb nrum nplaj nraag ,   ib nplaj teb tej tuab neeg leej hlub
nyuas yau leej twg khaws tau Tooj Nchai Siv quas Yig tug cwj neeb le
tau ua ,   moog khaws tau tug cwj yaig le tau coj ,   yuav moog khu ib
nplaj teb ib leeg caj moog khu zoo ,   ib nplaj teb tej tuab neeg ib
leeg tuag moog khu tsis zoo tsaa tsis sawv ,   yuav quaj sis ntsuav kua
muag poob ,   yuav quaj sis lawg kua muag si , kua muag si .
QEEJ NKAUJ AB HAB NRAUG AU
Teg lub qeej tej lub qeej ,   ib nub caaj puag thaum ib lis tsis sawv
ua nkauj ,   nkauj quas ab sawv ua nkauj ,   ib nub caaj puag thaum ,
ib lis tsis sawv ua nraug ,   txiv nraug oo sawv ua nraug ,   nkauj quas
ab ua nkauj tsis muaj tub ,   txiv nraug Oo ua nraug tsis muaj nyuas ,
nkauj quas ab moog has txiv nraug Oo taws teeb looj ,   nkauj quas ab
moog ntus tsuj ,   nkauj quas ab tsis muaj tub ,   txiv nraug Oo lauj
quas naas taws teeb tsaav ,   nkauj quas ab tsis muaj nyuas ,   nkauj
quas ab yuav moog saib txiv nraug Oo yuav moog nyuas nkauj quas ab
tsev tsuj hlob ,   nkauj quas ab le muaj tub tuaj nruab sab ,   txiv
nraug Oo ua mob tuaj nruab plawv ,   txiv nraug Oo yuav moog saib nkauj
quas ab tsev npuag zoo ,   nkauj quas ab le muaj tub ,   txiv nraug Oo
ua mob tuaj nruab plawv ,   nkauj quas ab lo tsis ntseeg ,   txiv nraug
Oo lug tuag taag ,   txiv nraug Oo txa sis ntshis raab nam koob nam
tsus xuv pluj sis plag tuaj cub tshau ,   nkauj quas ab vaab tshaus
tshau ,   tshau tsis tau nkauj quas ab txa lis ntshis ua kaab quas
npauj tej kaab quas tsis yaa sis plog ntxwj si quas nyoog toj zeb
zaag ,   dlawm zeb tshau ,   nkauj quas ab yuav txoj nwg qaab taug nwg
lw ,   muab vaab tshaus tshau ,   tshau tsis tau ,   nkauj quas Ab xaav
pej zoj lug tu sab quaj quas lawg kua ncauj poob kua muag si ,   kua
muag si .
YTK

Ua tsaug os , YTK aw .... Peb cov nam tsis txawj qeej ces yeej noog tsi
tau luas tej ntiv qeej le . Yog muab sau ua ntawv le nuav mas peb txhaj
le yuav nyeem tau xwb os ..
Moobsib

Moobsib ,
kuv tsuas sau yaam puav rau mej leej twg xaav paub ntawd tau nyeem
saib yog has le caag ho nrog paub , kuas sis kuv tsuas sau miv miv ,
tuab - tuab lu le ntawd , lwm zag muaj caij nyoog le sau dlua .
YTK

Phoojywg YTK ,
Ua tsaug rau koj ob zag qeej no nawb . Ua li phoojywg Moob siab hais
uas , peb cov niag tsis txawj qeej no ces yuav kom to taub lub ntsaiab
qeej ces yauv tsum yog nej muab sau li no lossis paiv kiag mas peb
thiaj li yuav paub xwb .
Yaam le kuv saib saab twg tuaj los caag zoo le kuv twb yuav paub koj
niv ! Ntshe koj yog kuv nam qub phoojywg T . D u xwb kaj ? Laam tso dlaag
xwb , txawm yog los tsi txhob poob sab ; kuv yeej tsi cem koj dlaim
nplooj le .
HL

Phoojywg YTK ,
Ua tsaug rau koj ob zag qeej no nawb . Ua li phoojywg Moobsib hais
uas , peb cov niag tsis txawj qeej no ces yuav kom totaub lub ntsiab
qeej ces yauv tsum yog nej muab sau li no lossis paiv kiag mas peb
thiaj li yuav paub xwb .
Yaam le kuv saib saab twg tuaj los caag zoo le kuv twb yuav paub koj
niv ! Ntshe koj yog kuv nam qub phoojywg T . D u xwb kaj ? Laam tso dlaag
xwb , txawm yog los tsi txhob poob sab ; kuv yeej tsi cem koj dlaim
nplooj le .
HL

PYHmoob_lao ,
Kev tshuab qeej ces yeej yog li koj thiab Moobsib neb hais lawm , yog
tsis muab paiv lub ntsiab ces cov tsis paub ces yeej tsis paub tiag
tiag .
Npawg ai txawm koj twv tau thiab tsis tau los daim nplooj tseem ntoo
rawv saum taub hau tsis tshem li ces kawg yuav tsis paub li lauv , muaj
ib hnub kuv yuav qhia nej sawv daws tias yog leej twg .
YTK

Yawm Yaj Tshaj Koob ,
Kuv saib koj tham txog zaj uas Hmoob nyiam khaws xyeem los nte lawm .
Zaum no cia wb los sib koom tes muab koj cov txwm qeej no tig ua ib
zaj movie yuam . Yog koj muaj lub hom phiaj xav khaws Hmoob teej Hmoob
tug los saib ua dab muag thiab no ces cia wb los sib koom tes . Koj
tuaj tswv yim sau zaj dab neeg es cia kuv tuaj peev tsim zaj yeeb yaj
duab kom tshwm sim ib zaug ua pov thawj tias peb cov SCHers no tham
muaj qab hau thiab no .
Koj xav li cas ? Teb kuc paub .
TseemYeej .

Tseemyeej ,
Hias txog qhov koj hais no saib koj yuav kom sau hais li cas xwb , nyob
rau hauv cov txwm qeej mas yog muab sau ua zaj movies los yeej tau
kawg , kuv twb muab sau tas li no lawm ces nyob ntawm koj ho muaj tus
peev xwm nrhiav neeg los ua kom peem tsheej mus ua ib txoj History
Hmoob los yeej zoo thiab , koj ho tshab txhais kom zoo tshaj rau koj
kag siab txog rov yuav ua ntawd .
YTK

Kuv nyeem hab twm koj ob zaaj qeej ntawd kuj los zoo kawg .  Yuav has
rua qhov zoo noog hab noog tau .  Nwg yog Moob tej nkauj kws tsim moog
lawvle Moob lubneej .  Xuas lub ncaujlug has ces tsi muaj kuab npaum le
xuas qeej tshuab .  Yog lentawd tej laug txhajle siv ua qeej tshuab .
Muab has lug ces Sivyig taabfaab khum noobneej , tamsis ntxwjnyoog phem
muab nwg tub tua taag .  Nwg tsaa los tsi sawv rovqaab lug lawm .  Nyuj
tuag , tuabneeg noj qaj haus kuas taag .  Chim Sivyig lub sab , nwg
txhajle tsiv rovqaab moog rua sauntuj lawm .  Nwg pov tej cuabyeej
ntawd lug rua huv nplajteb hab foom lug hastas leejtwg khaw tau yaam
twj twg ces leej ntawd yuav txawj uaneeb saibyaig khu neej le nwg
txawj .
Txug ntawm nkauj ab hab nraug oo ces zoo yuav thooj le Romeo and
Juliet kws muab txujkev nkaujnraug lug ua txujkev sibhlub es ho tsi
sis tau .  Thaus tuag lawm ces ho mob - mob sab hab nrhav ibqho dlhau
moog rua ibqho los tsi pum nraug oo nyob rua qhovtwg le lawm .
Ntawd ces yog qhov dlaav hab dluav taag cov ntsablug ntseem ceeb ntawm
ob zaaj qeej ntawd .  Ua yeebyaajkab lug saib los kuj yog ib zaaj zoo
tswvyim hab ... Ua moog saibseb kuv nyob puas txug lug pum meb dlaim
movie ntawd ...

Tej kev lig , kevcai Yaajsaub , Sivyig kws Moob ib txwm coj lug nuav tsi
tau muaj ib tug tub txawjtxeeg muab lug luj ( analyze ) has tas yog vim
le caag es zaaj lugnruag Sivyig ntawd txhaj tshwm sim moog le has .
Puas ntxim yog vim Moob lub nco yeej limham es ib tug khu los ib tug
haj tseem moog txum loom luas es thaus kawg luas txhaj muab nwg laim
ncua tseg , tsi thuvlaj coj hab paab ntxiv lawm ? Tej zag Sivyig hab
yawm Ntxwj ob tug yeej yog noobneej los sis yog Moob ib yaam nkaus
kuas yog tej laug muab lu lug " Dlaab " lug siv rua tug ua phem lawm xwb
los tsi paub . Kuv muab Moob tej lugnruag soj saib lug mas txuj kev ua
phem yeej muaj txuam rua yuav laug txhua zaaj . Ho muab Moob tej livxwm
( history ) hab kev ntsib dlua lug ntsuag los txuj kev limham muaj txuam
ntau kawg rua huv . Qhov nuav qha tau tas yug tsaav tuabneeg coj le
caag .
MS

ZAJ QEEJ MOB TUAG TSIS MUAJ KWV TIJ , TSI MUAJ VIV NCAAUS . VIM NTXWJ
NYOOG .
Zaj Qeej mob qeej tuag , vim ntxwj nyoog yuam mus , Zaj qeej no ntaus
nqi tias , ua niam txiv yuav sib hlub , yuav sib hais , muaJ lus ab tsi
yuav sib hais , yuav tau hais ua ntej thaum tseem ob leeg khov khov
tseem noj qab nyob zoo muaj txoj sia nyob , tsis txhob cia thaum twb
mob mob los sis twb tuag lawm li hais ua qab rau ces tsis zoo dab tsi ,
txawm muaj lus zoo npaum cas hais rau los yeej tsi hnov tsis paub
lawm , thiaj li muab qeej coj los tshov hais .
Teg lub qeej tej lub qeej , Puj qas niam laub yuav los hais laub Puj
qas niam txoj kev mob fwb pis zog laub sawv tsis taus , yawm leej txiv
os seev qas yum yuav los hais yawm leej txiv laub txoj kev tuag fwb
pis zog sawv tsis nyog , Puj qas niam seev qas yees yuav los hais laub
puj qas niam tsis muaj vi los tsis muaj ncaug tuaj nrog saib . Yawm
leej txiv seev qas yum yuav los hais yawm leej txiv os tsis muaj kwv
coj muaj tig tuaj nrog xyuas . Puj qas niam seev qas yees yuav los hais
laub , puj qas niam ntxhais nkauj mog puj sig mim yuav los quaj yuav
los nyiav ntxhais nkauj mog i laub nkauj si mim yuav los quaj yuav los
hais puj qas niam siab li ncaj , puj qas niam yuav tseg neej los tseg
tsav tseg ntiaj teb . Yawm leej txiv seev qas yum yuav los hais yawm
qas txiv ntxhais nkauj mog nkauj si mim yuav los quaj yuav los nyiav
ntxhais nkauj mog i nkauj si mim yuav los quaj yuav lo hais yawm leej
txiv siab li ncaj yawm leej txiv laub yuav tseg neej los tseg tsav
tseg ntiaj nrag . Puj qas niam yuav los hais puj qas niam laub tsis
yeem mus , ntxwj pes nyoog i aub siab tsis ncaj ntxwj pis nyoog yuav
yuam mus , yawm leej txiv seev qas yum yuav los hais laub yawm leej
txiv tsis yeem mus laub , yawm qas nyoog siab tsis ncaj , yawm qas nyoog
laub yuav yuam mus , yawm leej txiv seev qas yuj yuav los hais laub
yawm li txiv tsis yeem mus laub , yawm qas nyoog siab tsis ncaj , yawm
qas nyog laub yuav yuam mus , puj qas niam seev qas yees los yuav mus
ua ntxwj pis nyoog i aub tus mis tub us los yug nees , yawm leej txiv
seev qas yees yuav mus ua yawm qas nyoog i aub tus mis tub us los yug
npua , tus lawm nthaw ib .
YTK