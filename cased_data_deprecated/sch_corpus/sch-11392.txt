Dag laug cwj mem koj mas cas yuav txawj mus tshawb
tej yam zoo lis no los tsos rau peb tau paub thiab  laiv
tej no kuv tseem yuav muab kaws cias tau mloog ho
dag laug , tsis yog vwm nawb thaum ub suav daws pheej
cem tias niam ntawv vwm no thiaj muab nws tuas lawm
nes . cov yuav uas nom uas tswv mus lawm yav tom ntej
yuav tau uas siab loj , siab dav , siab ntev , nawb txheev
rawm ces neeg os mog heheheh .
nyob zoo

Cwjmem ,
Kuv xav kom peb cais kom meej tias tus neeg vwm yog tus zoo li cas
thiab tus neeg nws muaj txojkev ntseeg yog tus zoo li cas .  Nej cov
tub txawg twb yog cov kawm psychology tag twb yeej paub tias tus neeg
vwm yog tus zoo li cas , raws li kuv paub mas yog tus neeg vwm nws yuav
tau noj tshuaj control thiab mus nyob tom tsev vwm rau lwm tus saib
xyuas nws xwb .  Vim nws take care tsis tau nws tus kheej lawm , ho cov
neeg nws muaj kev ntseeg xws li ntseeg Vajtswv , ntseeg kev neeb kev
yaig , kev ntseeg lwm tus cov lus , thiab cia siab rau lwm tus txojkev
pab nws tsis yog neeg vwm .  Yog li thaum peb hais lus peb yuav tsum
tau cais kom meej thiaj tsis mob lwm tus .  Ib yam li VP lawv pab pawg
ntseeg tias Mekas tseem yuav pab kom lawv mus hais kom tau lub
tebchaws Nplog hloov mus ua democracy , tab sis ho muaj ntau tus tub
txawg xam pom thiab tsis ntseeg tias Mekas yuav pab , thaum kawg VP
lawv raug ntes .  Qhov no puag hais tau tias VP lawv vwm thiab mas ? Peb
yeej hais tsis tau tias vp lawv txojkev xav thiab kev ua no yog lawv
vwm , tsuas yog lawv ua yuam kev xwb .  Ib qho ntxiv , muaj ib tug neeg
mob , Dr . twb yeej pom nws qhov mob tab sis yuav tau phais thiaj yuav
kho tau nws , nws ho tsis kam phais nws tsev neeg coj nws rov mus tsev
mus ua neeb ua yaig tag lawv kev lawm nws tsis zoo tus neeg mob ntawd
tsuas mob hyav zuj zus tuaj xwb thaum kawg kawg lawv rov coj nws tuaj
rau Dr . phais thiaj kho tau .  Qhov no yog lawv txoj kev ntseeg xwb kuj
tsis yog lawv vwm .

Dablaug Cwjmem ( T . Y . Vwj )
Txhob tu siab thiab ua siab loj , kuv paub tias cov tuaj hauv no muaj
ib tug hu ua Victor li kuv thiab , zoo li yawg hais tau lus nchav zog
rau koj lawm txawm li cas lo nak kan muang yuav tau ua siab loj .
Hmoob vwm ib zaum Hmoob zoo ib zaug , thaum 1950s saub Ntsuab Xwm hais
tias , mov yuav poob saum ntuj los ua ciaj tsis ntev tom qab no
( 1961 - 1973 ) mov poob saum ntuj los tiag .  Cov tub txawg ntxhais ntse
tsis twv lub neej tom ntej ces cia cov saub predict lub neej tom ntej
rau Hmoob .
Victor Yang

Bawg Victor Yang ,
Kuv xaav tas tshe koj twb yog kuv nam Bawg cwjmem ntawd tug xeeb txwv
ua caag koj tseem has cov lug ntawd rua Yawm nuas . Tshe yog muaj 2 tug
Victor le koj has kos ne , 1 tug mas yog Victor xwb hos koj mas yog
Victor Yang . Yuav tau tawm tuaj clearified le kos mas dlaablaug hab
tub txhaj tsi muaj lug khaocai phiv os .
Bawg cwjmem ,
Tau le ntawd 2 nub lug nuav xwb muaj ib tug pujMoob nyob Fresno , Ca
tawm tuaj has lug huv xuvtooj cua koomsab tas , Amelikas cov church
nyob tebchaw Amelikas nuav muaj nyaj ntau heev yog vim Moob xwb ua rua
kuv mas qaub pobtseg kawg nkau le . Kuv tawm moog teb rua tug pujMoob
ntawd has tas peb yuav has dlaab tsi yuav tsum muaj povthawj tsi xob
laam tau laam has le tej Moob saubvwm es yuav ua kom tau dlej tu ,
pobtsua lug sib lu tau le Moob tug saubSivyig kws moog ua hab khaav
rua Moob tim Thaibteb hab Maajteb . Kuv xaav tas zoo le peb Moob tuaj
nyob tebchaw Amelikas nuav tau le ntawd 34 - 35 xyoo lawm tabsi peb lub
zeem muag tseem nyob le xyoo 1962 - 69 nyob rua Longcheng hab Samthong
xwb .

tony ,
koj muab ua twb zoo xav mas , peb hmoob no nyuam qhua li 5% yog cov
txawj cov ntse xwb ned ... 95% tseem yog cov ua ib txwm nyog li
Longcheng thiab Samthong xwb tiag ned .  yog li no , txhua yam thiaj li
tseem muaj li tiag -- tabsi , txawm li cas los yuav tau ua lub siab ntev
xwb thaum yus paub tias yus haivneeg tseem poob qab deb dhau hwv lawm
tiag os .
ua tsaug .
Born

Ua li ntawd luag thiaj hais tias Hmoob ces yog ib haiv neeg ua khav
ntawm ntug cub xwb .  Thaum sawv daws los zaum ua ke mas oh ... nyias
khav nyias ntse thiab muaj tswv8 kawg kiag , hais npaum ub npaum no
thiab paub txhua yam .  Tab sis thaum luag kom ua kiag ces tus twg los
tus nkaum tes tag , tsis muaj leej twg kam ua .  Hmoob mas keej ntawm
ncauj kawg li tab sis kav liam , mam li xyaum seb puas raws cuag luag
pejkum haiv lau ...

Tus kwv Cwjmem ,
Hais txog tej kev tshawb fawb no , mas kuj muaj ntau yam kev yuav los
tshawb fawb , tej kev li yawg kwv xeem Yaj no hais mas nws tau muab
niam ntawv lub npe coj los hais txuam rau hauv nws txoj kev ntseeg .
Ntawm niam Ntawv Yaj Soob Lwj lub luag dej num mas nyias taus nyias
muab coj los txua ua ntau ntau yam lawm , kuv tsis tau nrog niam ntawv
nyob tab sis kuv kuj muaj cov uas paub txog Soob Lwj tes dej num uas
yuav los ua ib txoj kev cai mooj kav moj coj " xam xab nam " ntawd mas
cia kuv li mus nug qhov tseeb saib puas yog li yawg hais , ntawm lub
nruas uas ntau rau tus tuag mas yeej hais tias kom Hmoob muab tso tseg
tsis ua rau tus tuag lawm tiag .
Hais txog ntawm txiv raug Luj Tub thiab niam Nkauj ntxhi Chiv nkawd
mas yawg hais tau txawv ntawm zaj dab neeg lawm . Hais txog lub nruas
daj , Hmoob noj peb caug , liaj lwg , rhwv mws , tus Sub , tej no yawg hais
tsis raws li qhov uas Hmoob niaj hnub hais thiab muaj lawm .
Hais txog huab tais Cheej Looj yog suav tus nom Fuab Tais uas tua
Hmoob cov txiv neej tuag yuav luag tub noob ntawd , yawg txawm muab los
ua Hmoob tus lawm , Hais txog Mongo tus Vaj Kingkiskan , Yawg txawm muab
tis npe hu ua Zeej Sim Kav ua Hmoob tus Fuab Tais lawm thiab .
Qhov uas yawg los lis kev tshawb Hmoob lub neej kuv xav tias cia nws
ua nws mus , tab sis yuav tau tshawb qhov tseeb coj los sau kom yog ,
vim tseem muaj dua lwm leej lwm tus paub tshaj yus lawm thiab , hais
txog sub yawg twb tsis paub lub paus txog lub ntsis , hais txog noj peb
caug yawg twb tsis paub tias yog ua li cas thiaj hu tau tias noj peb
caug no , muaj ntau yam yawg yuam kev ntau . Kuv xav tias Hmoob tus kev
cai dab qhuas tshiab no txog thaum kawg yuav rov sib nyom dua vim
nyias sau hais li nyias lub siab nyiam lawm .
Ntawm lub npe Hmoov , es muab hu ua Hmoob ntawd los yawg twb hais tsis
raws li zaj dab neeg thiab , thiab ntawm uas nce tus ncej ntxheb ntawd
lub keeb puam tiag mas nws yog Hmoob txiv yawg , nrog suav sib tua ib
npluav loj heev ua rau Hmoob ploj tas lawm , Hmoob txiv yawg thiaj li
tso neeg mus tshau moo rau Hmoob thoob plaws tias , kom Hmoob ntsia pem
roob muaj ib tus ntoo siab siab li yog thaum twg nej pom ib che ntaub
nthuav hlo ua ntxuaj ntxog ces kom Hmoob cia li nkaus ntaj nkaus hnuv
mus nrog suav sib tua , ces thaum uas tshau moo tas lawm ces Hmoob txiv
yawg thiaj muaj cuaj tus tub , thiaj kom lawv mus nce tus ntoo ntawd es
yuav muab che ntaub ntawd tso ua ntxuaj ntxog kom hmoob paub es Hmoob
mus nrog suav sib tua .
Ces Hmoob txiv yawg cuaj tus tub thiaj mus nce tus ntoo ntawd , lawv
mus nce tus 1 txog tus 8 suav muab hneev tua tuaj raug lawv 8 leej
tuag tas ces tshuav tus tub ntxawg thiaj li rov loo ko taw nce ua ntej
ces suav tua hneev tuaj ces rau ko taw xwb tsis tuag ces thiaj muab
che ntaub ntawd nthuav hlo ua rau ntxuaj ntxog , ces Hmoob thiaj sawv
tsees poj kwv tij Hmoob tas nrho tuaj tua suav , thaum lawv tua suav
swb lawm ces lawv thiaj tawm ntawm thaj chaw ntaw , txiv yawg thiaj mus
tsa ib tus ntoo hu ua ncej ntxheb dai ib daim ntaub liab ntev ntev li ,
los txheeb saib poj kwv tij Hmoob sib tua ib cuam tas es tuag lawm pes
tsawg , ho tshuav lawm pes tsawg lawm xwb . lub keeb puam yog li no .
YTK

Cov yawg ,
Kuv xav mas txawm Hmoob yuav hais li cas los xij , tam sim no qhov peb
Hmoob xav tau txhaj yog los cawm Hmoob kom tsis muaj kev txom nyem .
Qhov no , peb yuav tsum muab cov SAUB no tso tuaj rau nram qab .  Cov
neeg ntseeg txog SAUB ( psychic , palm readers ) no feem ntau yog cov
neeg ua txom nyem thiab muaj kev nyuaj siab xwb thiab li yuav teev/
ntseeg .
Peb yuav tsum muab Science and technology los hloov peb Hmoob txoj kev
khwv noj khwv haus ua ntej tso .  Raws li peb sawv daws paub lawm hais
tias peb Hmoob tseem poob qab deb heev nrog luag lwm haiv neeg .  Peb
yuav tsum pab kom peb muaj noj muaj haus ua ntej peb yuav ua lwm yam .
Peb yuav ua li cas peb thiaj yuav qhia tau peb Hmoob kom lawv ua li
no :
* Yuav/ua lub " grinder " los zom pob kws , txob siv ZEB lwm
* Yuav TSHUAB los ntau blej thiab TUAV txhuv , tsis txhob siv lub cos
lawm
* Txhiav dawm toj  ( Terrace farming ) los ua qoob ( bej , pob kws , zaub ),
txob ua teb lawm
* Siv " small hydroelectric generators " uas raws cov dej nyob ze rau
Hmoob los ua raub/ ua mov thiab zaub no .  Txob siv tawm lwm
* Tshau qhov dej haus thiab tuam dej los rau hauv tsev siv , txob mus
kwv dej puag nram kwv ha lawm .
* Siv xyoob ntoo los ua vaj tsev nyob .  Txhob ua tsev av , hov qeeb
lawm .
* Tu tsiaj  nyob rau hauv nkuaj / cooj los yog Vaj nrog neeg lawm
Qhov no xwb yuav pab tau kom peb cov kwv tij Hmoob tau so thiab dim
tes ua lwm yam .

Kwv b2bh ,
Kuv los xaav le koj has hab , tshe Moob tseem nyob Longcheng hab
Samthong txug 95% le koj has tag . Cov twb tsi tau kawm ua tub nrog los
tau Naiphoo , tsi paub ntaubntawv los tau Caokheng Caomong , tsi muaj
tebchaw los ca le tau ua UN assistant secretary rua phaab tebchaw
Asia . Cov noj SSI xwb los tseem sawv ua tau SAUB hab Moob tseem xaa
nyaj txug $70 - 80k moog rua luag moog ua si puag tim Thaib hab Suav .
Twb noj SSI lawm xwb los tseem yuav moog ua Yawm Vaaj Moob rua
Maajteb .
Bawg Cwjmem ,
Kuv agree le koj has . Peb yuav tau focus rua saab science and
technology ntau tshaaj , ho yog tas vwm , mentality crazy , lawm nuas los
yij meem sawv Saub kom coob kom Fuabtai Moob cas le nqeeg lug paab
Moob vim Moob txom txom nyem heev le lawm .