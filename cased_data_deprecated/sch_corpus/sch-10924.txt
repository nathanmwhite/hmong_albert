Yog vim li cas es yog Hmoob Nplog rov qab yuav Hmoob Nplog no ces tus
nqi tshoob ho yog 3 choj xwb hos yog Hmoob Asmekas ( Hmoob Nplog nyob
USA ) rov qab mus yuav Hmoob Nplog no ces ho sau $5 , 000 , the equivalent
of 50 choj ?  Yog vim li cas es Hmoob Asmekas ho kam them lawm thiab ?
Ua li no ntshe yuav tsis yog ib tug zoo qauv rau peb Hmoob tus kev cai
tshoob pob ?  Puas tsim nyog peb Hmoob Asmekas sij hlub hlub Hmoob
Nplog lawm yog tias lawv saib tsis taus peb li no ?

Yog tas kuv moog yuav nua kuv yuav tsi them ib cent le vim tas kuv
yuav muaj support rua puab ntau lawv qaab . Yog leej twg kaam yuav le
nuav mas kuv txhaj le kaam . Yog tsi kaam ces kuv tso tseg xwb . Mej
xaav ua le nuav puas fairs hab ?
ms

PY Vim hlub ,
Hmoob Nplog uas raws nkaus poj ua cia yawm ua tseg xwb , lawv yeej tsis
ua tshaj li . Hmoob qhov standard ces , yog kuv tub tuaj yuav koj
ntxhais , koj sau li cas ces thaum koj tub tuaj yuav kuv ntxhais , kuv
yuav sau li ntawd ntag . Yog lam muaj ib tug Hmoob Nplog tuaj yuav ib
tug ntxhais Hmoob Miskas los tus nqi tshoob yeej yuav yog $5 , 000
thiab .
PY Moobsib ,
Yuav kom koobpheej rau cov neeg zoo thiab yuav kom cov Hmoob US uas
zoo no kam mus tos cov Hmoob Nplog tuaj kom coob npaum li coob tau mas
yauv tsum yog li koj hais no mas thiaj li yog . Tabsis tsawg leej thiaj
ua tau li koj hais no . Qhov lawv yuav tsum sau nqi vim ntshai tsam ho
ntsib tsum cov niag vau zab xwb ces lawv tej ntxhais kuj mag tev ntawd
thiab mag qha qhuav dawb do xwb . Yog kuv nyob tid los ntshe kuv yuav
ua nkaus li lawv ua thiab .
HL

yawg sib -- cov niag hais li koj mas thaum nws yuav tau lawv tus
ntxhais coj los txog tim mekas teb no lawm ces nws muab phone
disconnected tag , tsis ua suab sab qhov twg tuaj kiag cuag li tuag
lawm xwb .  kuv twb paub muaj coob tus ua li no lawm los mas
haj .. haj .. haj ...
vimhlub -- kuv mas lam kuv nyob tim nplog mas kuv tseem yuav sau 1 tub
ntxhais no $10 , 000 -$20 , 000 nev rau qhov muaj coob tus vauv mekas mus
dag yuav lawv cov ntxhais them 1 - 2 phav xwb ces muab lawv cov ntxhais
xyua txaus muaj me nyuam ces khiav los tsev lawm ntsiag txiaj to .  kuv
hais li no vim xyoo tas los no kuv mus pom kiag 2 tug ntxhais nyob tid
lawv yog zoo li no ntag .  1 tug ces nws twb coj kiag nws tus me nyuam
tuaj rau kuv pom tib si .  ntxim hlub thiab pab nws tu siab kawg .

Cov phoojywg sawv daws ,
Kevcai Hmoob tsis yog li nej hais .  Nyob rau tebchaws Nplog , lawv yeej
muaj lawv tus txhooj tshoob uas tsuas pub sau 3 choj xwb .  Yog twb
muaj tus txhooj sau li ntawd lawm , yog vim li cas lawv thiaj li tsis
ua raws li lawv tus txhooj ?  Peb twb yog Hmoob Nplog ib yam thiab
nes .  Tsuas tias peb tuaj nyob rau lub tebchaws txawv lawm tau 20 - 30
xyoo no xwb no ces lawv txawm cia li saib tsis taus peb li no ntag mas
kuv xav tias tsis tsim nyog hlub lawv kiag li .
Hais txog muab nyiaj sib pub , peb yeej pub lawv lawm ntau .  Xyov lawv
pos tau pub peb ib qho dabtsi li ?  Yus mus txog tid , noj haus ces yus
yuav tag nrho rau lawv .  Lawv tuaj txog tim no mas tsis txhob vam tias
lawv yuav ua ib yam li ntawd rau yus .  Lawv tuaj nyob tsheej xyoo los
nuj nqis txhua yam ces yus them tag nrog xwb .  Thaum lawv yuav rov mus
tsev los yus tseem yuav tau pab ntxiv thiab .  Li no es puas yog lawv
hlub peb Hmoob Asmekas ?
Lawv tej ntxhais yuav peb es lawm niam yuav plam dabtsis no ?  Lawv cov
tid muaj ib tug ntxhais yuav peb lawm ces lawv tau vaj tsev cement
nyob , tau tsheb caij , tso liaj teb tseg es los zov kiab khw , pw noj pw
haus lawm xwb .  Peb hlub lawv npaum li ntawd los lawv tseem hais lus
saib tsis taus peb thiab .  Xav ntau mas yeej tsis xav teb lawv tej
phone uas lawv niaj hnub hu tuaj kiag li .  Vim thaum lawv txom nyem no
ces lawv niaj  hnub thov yus .  Thaum lawv tsis txom nyem lawm no ces
lawv niaj hnub mus pw tuav tswv yim khwv kaus peb xwb .
Hmong - Lao ,
Lawv cov tub yuav peb cov ntxhais los ib yam ... tsuas yog peb pab lawv
xwb lawv yeej tsis kam pab peb ib qhov dabtsis li .  Muaj ib zaug thaum
kuv mus txog tid , muaj ib tug muam Hmoob mus yuav tau ib tug yawg
nrauj nyob tid , nkawv 2 niam txiv mus txog twg mas tej niam - txiv , kwv -
tij sawv daws mas caum tsheej pab .  Tus muam ntawd mas yuav ub yuav no
rau txhua tus .  Kuv xav tias tus muam ntawd mas ntshe raug muaj noj ti
txha nkaus .

PY Vimhlub ,
Peb twb yog cov uas muaj txoj hmoo tau tuaj nyob rau lub tebchaws muaj
noj muaj haus , muaj laj muaj kam , hos lawv yog cov uas nyob rau lub
tebchaws txom nyem , peb yuav tau rub lub siab kom loj vim peb yog cov
yuav hlub taus lawv rau sab nyiaj txia ntau dua . Hos hais txog ntawm
lawv , lawv yeej hlub peb kawg los lawv tsuas hlub tau hauv lawv lub
nruab siab xwb . Txawm li ntawd los peb yuav tsum to taub txog li ntawd
es tsis txhob expect kom lawv yuav tsum pauj kom tau peb tej txiaj
ntsig .
Hos hais txog tus muam Hmoob uas koj piav ntawd los tib yam , nws yog
tus nyob rau lub tebchaws muaj ces nws yeej yog tus tshwm nyiaj ntau
dua . Dhau li ntawd los nws yog tus mus yuav vauv , tsis yog vauv tuaj
yuav nws . Nyob rau Hmoob kab lis kev cai , yog tus ntxhais yuav tus
vauv los nrog niam tais yawm txiv nyob ces tus vauv yeej tsis them nqi
tshoob nqi kos li thiab .
HL

Kwvtijhmoob ,
Koj to taub zoo lawm . Yog kuv coj tau tuaj lawd ces kuv yuav tsum kuas
nwg ua qhev yug kuv hab them kuv tej nyaj kws kuv tau tshwm/siv moog
tog nwg tuaj huv si . Txug 2 xyoos kws nwg tau ntawv nyob ruaj lawd ces
kuv maam le muab nwg qua ib teg rua lwm tug . Taag ntawd kuv maam le
rov moog coj dlua ib tug tuaj ntxiv vim kuv txuj kev paab tub yog coj
tau ib tug tuaj lawm . Mej has tseem tshuav qhov twg hab ?
MS

Hmong - Lao aws ,
Tsis txhob dag os .  Yeej tsis muaj ib tug ntxhais mus yuav vauv es
vauv tsis them nyiaj li os .  Txawm vauv tsis muaj nyiaj los tus
ntxhais yeej muab nws tej nyiaj rau vauv them .  Hos tsis yog li ntawd
los vauv yeej yuav tau lees rau niam txiv tias hnub twg khwv tau mam
them no los sav .  Yog niam tais yawm txiv ho txawj xav los yeej zam
tsis yuam kom vauv them los tau .  Tej no thiaj li yog raws li Hmoob
tshoob kos .
Hais txog ntawm qhov koj hais tias lawv hlub tsis tau peb raws li
nyiaj tabsis lawv yeej hlub peb hauv siab , qhov no mas lawv lam dag
koj xwb nawb .  Yog hlub hauv siab ua cas yuav khwv kaus tsis raws
kevcai kiag li no ?  Yog luag hlub koj , luag puas hla luag tus cai muab
koj kaus kom ti txha kiag mas ?  Muab hais los , cov Hmoob nyob Nplog
teb tsis yog pluag pluag laiv .  Tej tug tseem muaj tshaj koj thiab kuv
ho .  Tabsis , qhov lawv pluag tshaj ces yog kev hlub .  Yog lawv paub
tias koj yog Hmoob Asmekas lawm mas lawv yeej tsis hlub koj kiag li
nawb .  Tsis ntseeg mus sim ces koj yeej yuav paub xwb .
Tsis tas hais mus yuav lawv cov ntxhais lau , yuav khoom xwb los lawv
yeej charge koj 2 - 3 times li lawv charge neeg Nplog li laiv .

Moobsib ,
Koj lub tswv yim mas zoo tag tag le .  Moob yuav sis pab mas ua le koj
ua kom Moob tau tuaj coob tug tuaj rua lub tebchaws nuav .  Koj yog ib
tug uas du miv ntsig tes koj kuj ua tug nqes peev es kuv mam li nrhav
cov phooj ywg lug nrug koj pab Moob lawv le koj lub tswv yim koj puas
kam hab ?

..................................
muaj 1 co mas tseem yog
nqi taub hau 5000 $
ua 1 rooj loj tshoob nyob meskas
tos pib nyoo j hoom rau niam rau txiv tuaj noj tshoob tib si ....
kuv xav mas qhov no , peb hmoob ua luam Neeg xwb .....

PY Vim Hlub ,
Koj puas tau hnov dabneeg txog tej nkawm niam txiv Hmoob uas yug tsis
muaj tub ? Yog muaj ib tug tub ntsoj tub ntsuag ( sometimes nephew ) kam
los yuav nkawv tus ntxhais es los nrog nkawv nyob thiab los ua rau
nkawv noj , thiab yog hnub twg nkawv puv 120 xyoo , tus vauv yuav los
nres nkawv lub ntees , ces nkawv yuav tsis sau nqi tshoob nqi kos hlo
li . Hos hais txog ntawm koj tus muam kwvtij ntawd , nws mus yuav txiv
tuaj nrog nws nyob mas nws yog ib case tshiab tshiab tabsis yeej txawv
tsis deb tej case zoo li no thiab .
Hos hais txog qhov uas tus ntxhais rov khwv nyiaj los them nws li nqi
tshoob mas yeej muaj nawb . Tseem muaj cov uas siv nws tej nyiaj
phijcuam rov tuaj them nws li nqi tshoob los kuj muaj . Tabsis txawm li
ntawd los tsis taus ntxhais hais tias tus ntxhais yuav tus vauv od .
Tus vauv nyob qhov twg , tus ntxhais yeej yuav tsum mus nrog tus vauv
nyob qhov ntawd . Raws li tej laus ib thxis coj los , thaum ob niam txiv
sib yuav lawm , tus vauv li teej tug ces yog tus ntxhais li teej tug
lawm , tus vauv li nuj nqi ces yog tus ntxhais li nuj nqi lawm thiab .
Kuv tsuas tham txog kev sib hlub ntawm yus tej neeg txheeb ze xwb
nawb . Koj tus neeg txheeb ze khwv noj koj , tsis tau ntxhais hais tias
kuv cov txheeb ze khwv noj kuv li koj cov od ! Peb yeej paub hais tias
tsis hais cov nyob rau lub tebchaws twg , tus zoo kuj muaj , tus phem
kuj muaj . Tus phem ces twb tsis hais tus qhua , txawm cov txheeb ze
kiag los nws yeej khwv noj khwv kaus tibsi .
HL