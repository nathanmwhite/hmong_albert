Thaum tseem hluas mas sawvdaws yeej muaj phoojywg coob coob kawg .
Luag ib txwm piv txoj lus tias dev muaj 3 tug mub , neeg muaj 3 tug
qub .  Txhais tau tias ua ib tug hluas lawm ces yeej muaj txog li ntawm
3 tug hluas nkauj hluas nraug .  Yus los yeej paub tias yus pojniam los
yeej muaj muaj hluas nraug los lawm , yus los yus yeej muaj muaj hluas
nkauj los lawm thiab .  Tabsis ib txhia mas yog rov tham txog tej niag
qub hluas nkauj hluas nraug ntawd ces tseem khib khib thiab mob mob
lub siab kawg .  Ib txhia kuj hais tias tsis ua li cas vim thaum tseem
hluas ces nyias yeej muaj muaj nyias cai tham .  Yog ho tsis muaj ib
nyuag hluas nraug los yog hluas nkauj li , ces kuj yuav txhais tau hais
tias xyov yus puas zoo txaus thiab .  Tus zoo lawm yeej muaj coob tus
nyiam xwb , yam li lub paj uas zoo nkauj thiab tsw qab ces yeej muaj me
kab me noog los haus zib thiab los ntsauv .
Nim no ne , nej tig rov mus pom nej tej niag qub ntawd nej txaus siab
rau nej tus dua los muaj ib pluaj siab tseem khuvxim niag yawg los yog
niag pog ntawd me me thiab ?

npawg k thoj -- luag tej mas luag hais tias , tus dim lawm mas thiaj yog
tus loj tshaj thiab yog tus rog tshaj no , tab sis rau kuv mas tus kuv
tau tuav ntawm tes lawm mas thiaj yog tus loj thiab tus rog tshaj
xwb .  kuv yeej txaus siab li ntawd .  muaj ntau zaus yus rov mus ntsib
yus niag niag qub kiav roj mas cav pab nrog tu siab thiab yus yeej xav
twj ywm hais tias , ntuj es .. yog thauv ub yus tau nws no ntshe niam no
yus lub neej yuav txhom nyem li nws thiab ntag auv .. cas yus yuav muaj
hmoo ua luaj es yus ho tau yus tus lawm no laiv .

Kuv mas yeej ua lub neej kom luag tsuas muaj khuv xim kuv xwb lau .
Cov niag qub hluas nraug thaum ub mas leejtwg pom kuv los yeej tsis
kab los nrog kuv txuas lus li tsuas yog tuaj deb deb nyas saib yus
xwb .  Kab hais tias nws yeej khuv khuv xim yus ntag lau .  Yus tuav
rawv yus tus txiv tes rau lawv saib xwb mas lawv mas yeej yog ua neej
tu siab kawg .  Ua li no thiaj li zoo .  Zoo tshaj qhov uas yus tab nco
thiab khuvxim luag xwb .