Toll-Free (800) 776-5746 18 Tips for Getting Quality Special Education Services for Your Child July 2007 PubUantej Mus Ntsib IEP 1 1. Hais Kom Sau Tej Uas Tshuaj Pom Tias Tu-ncua Rau Hauv Ntaub Ntawv lossis Kom Lwm Tus Pab Tshuaj Lawv muaj cuabkav yuav tshuaj tau tej yam uas koj xav tias koj tus menyuam tu-ncua lossis ua tsis tau thiab nrhiav tau cov kev pabcuam uas yuav pab kom nws kawm tau ntaub ntawv.
Xwsli: tshuaj nws kev nyeem ntawv thiab ua lej saib nyob theem twg; kom paub hloov thiab kho kev qhia kom haum koj tus menyuam tiag tiag; paub nrhiav cov kev nws xyaum (xyaum ua haujlwm (OT), xyaum lubcev (PT), hais lus, kev xav) thiab pa ub nrhiav tej yam khoom los pab nws nrog lwm tus sibtxuas lus.
Yog tias koj tsis ntseeg tias muaj raws li qhov uas lub tsev kawm ntawv ntawd tshuaj pom, koj muaj cai hais kom lwm tus tuaj pab tshuaj yam koj yuav tsis raug them tus nqi.
Hais kom lawv sau tej uas tshuaj pom rau hauv ntaub ntawv txhua zaus.
Txoj kev npaj tshuaj yuavtsum tsis pub dhau 15 hnub.
Thaum 1 IEP yog kev Npaj Qhia Raws Tus Meyuam Txoj Kev Tu-ncua.
Uas pomzoo tsim thaum lub sijhawm sibntsib uake uas muaj yam tsawg niamtxiv, tus menyuam tus xivhwb qhia ntawv thiab ib tus saibxyuas phab kev k awm.
koj suamnpe pom zoo lawm lawv yuavtsum tau ua kom tiav thiab mus ntsib txog IEP tsis pub dhau 60 hnub (tshwj qee yam xwb).
2. Hais Kom Lawv Muab Cov N taub Ntawv Teev Kev Tshuaj Pom rau Koj Ib Lub Limtiam Uantej Mus Ntsib IEP Txawm yog koj lossis lub tsev kawm ntawv hais kom muaj txoj kev tshuaj no los, ntxov hais lub tsev kawm ntawv kom luam cov ntaub ntawv teev kev tshuaj pom rau koj ib lub limtiam uan tej mus ntsib IEP.
Qhov no tseemceeb heev li vim koj yuavtsum tau nyeem tej ntaub ntawv ntawd, los sib tham txog tej uas lawv tshuaj pom thiab npaj rau kev mus ntsib.
3. Npaj Kom Muaj ib tus Phoojywg lossis ib tus Pab Hais Nrog Yus Mus Ntsib Lawv Koj tus me nyuam tus Npaj Kev Pabcuam hauv Tej Cheebtsam yog tus raug kawm los lawm txog kev pab nrhiav cov kev Qhia Ntawv Tshwjxeeb thiab tsimnyog yog tus uas pab koj npaj mus ntsib IEP.
Nws tseem muaj lwm lub koomhaum pab cov niamtxiv hauv cheebtsam xwsli cov Fam ily Resource Centers.
Lossis ntaus phoojywg nrog lwm tsevneeg thiab sibpab npaj mus rau IEPs.
Kom tus neeg no pab nrog tshuaj tej ntaub ntawv no, npaj tias koj yuav mus hais licas, xav txog qhov uas koj tus menyuam ua tau xyoo tas los lawm thiab koj xav kom nws kawm tau dabtsi ntxiv rau xyoo yuav tuaj no.
Xav txog tej yam tshwjxeeb uas koj tus menyuam uas tsis tau lossis tej yam uas nws ua tau zoo thiab koj xav kom lub tsev kawm ntawv ntawd paub txog.
Yog tias koj xav kom koj tus menyuam kawm tib yam li lwm tus lossis feem ntau kawm tib yam li lwm tus, koj yuav tau hais txog koj tus menyuam tej kev uasi nrog lwm tus menyuam uas tsis muaj kev tu-ncua uas tsis nrog nws kawm ntawv uake thiab yog vim licas nws thiaj ua tau li ntawd.
4. Xav Kom Qhia Tib Yam Li Lwm Tus lossis Feem Ntau Qhia Li Lwm Tus Rau Koj Tus Menyuam Txoj kevcai hais tias yog tias ua tau, raws li pab IEP tau pomzoo, cov menyuam uas muaj kev tu-ncua yuavtsum cia kawm hauv lub tsev kawm ntawv hauv nws lub zejzos thiab mus kawm tib yam li lwm tus (uas muaj lwm cov kev pabcuam rau nws).
Cov kev mus kawm li no hu ua " kawm tib yam li lwm tus. "
Niajhnub nimno tej tub txawj tub ntse thiab cov niamtxiv ntseeg hais tias txhua tus menyuam uas muaj kev tu-ncua muaj cuabkav kawm tau thiab tsimnyog kawm tib yam li lwm tus.
Koj tsimnyog yuavtsum tau xav txog uantej mus ntsib IEP saib koj xav kom koj tus menyuam kawm tib yam li lwm tus lossis tsuas yog feem ntau kawm tib yam li lwm tus hauv nws hoob thiab /lossis lwm yam kev uasi ntxiv (koom clubs, mus uasi, thiab lwm yam) hauv nws lub tsev kawm ntawv.
5. Teev Cov Ntsiablus Tseemceeb uas Koj Xav Hais hauv IEP Txawm yog koj yuav npaj npaum licas los koj yeej yuav muaj qhov ntshai lossis hnovqab tej yam thaum nrog coob tus tibneeg muaj meejmom tham.
Yog li ntawd nws yog ib lub tswvyim zoo uas koj teev cov ntsiablus tseemceeb uas koj xav hais thiab cov lus nug uas koj xav nug uantej sub koj thiaj li tsis hnovqab.
Koj mam khij cov ntsiablus tseemceeb uas nej tham tag lawm tseg thiab sau rau ntawm ib sab tias lawv teb licas rau koj cov lus lug.
Thaum Mus Ntsib IEP: 1. Coj ib tus Phoojywg, Tus Pab Hais thiab / lossis ib tus Tibneeg Uas Paub Koj Tus Menyuam Nrog Koj Mus Koj coj leejtwg nrog koj mus ntsib koj tus menyuam li IEP los tau.
Nws yog ib lub tswvyim zoo uas niaj zaus coj ib tus nrog koj mus.
Cov Npaj Kev Pabcuam hauv Tej Cheebtsam nrog koj mus tau tabsis koj yuavts um tau teem caij rau lawv uantej lawv thiaj mus tau.
Yog tias muaj tus uas zov tus menyuam ntawd, pogyawg, tus pab qhia ntawv, tus pab qhua qhia lossis lwm tus tibneeg uas paub koj tus menyuam thiab paub tias nws kawm licas tau, nws yuav pab tau ntau yog koj coj cov no nrog mus ntsib lawv.
2. Tsis Txhob Ntshai Nug Koj Cov Lus Nug, Xyuas Kom Koj Totaub Cov Lus uas Lawv Siv " Jargon " Cov tsev kawm ntawv raug samfwm kom yuavtsum tau siv cov lus uas yoojyim totaub los piav qhia txog txhua yam uas lawv tshuaj pom thiab raug nquahu tias tsimnyog yuav tau ua.
Cov tibneeg ua haujlwm hauv tej cheebtsam tsev kawm ntawv siv lawv cov lus txhua hnub, thiab muaj ntau zaus lawv tsis nco qab lawm hais tias tsis yog txhua tus tibneeg yuav paub txhua lolus uas lawv siv.
Muaj tej txhia niamtxiv tsis kam nug lawv cov lus nug vim lawv ntshai tsam qhov ntawd ua rau luag ntsia lawv zoo li tsis tshuam ntse lossis tsis paub qab-hau pestsawg.
Qhov tseeb tiag cov niamtxiv uas ntse tshaj thiab paub qab-hau yog cov uas nug ntau dua.
3. Sibtha m Txog Yam Uas Koj Tus Menyuam Ua Tau Tamsim No Sibtham txog tej ntaub ntawv teev tej uas nws tau ua, tej uas tshuaj pom, qhov uas koj thiab tus menyuam tus xibhwb pom tias nws ua tau thiab tsis tau thiab teev tej uas nws ua tau thiab tseem muaj teebmeem t xog.
Tsim Ib Cov Homphiaj Rau Xyoo Ntawd thiab npaj tej Yam Uas Xav Ua Kom Tiav Tsis Ntev Tomntej No lossis Teem Ib Cov Sijhawm Los Tshuaj Saib Koj Tus Menyuam Kawm Tau Zoo Npaum Licas Ntxiv Tshuaj xyuas saib ua puas ncav cov homphiaj rau xyoo tas los, tom qab ntawd los tsim ib cov homphiaj tshiab rau xyoo no.
Yog tias luag yuav siv lwm yam qauv sojntsuam (xwsli tus qauv CAPA) [California Alternate Performance Assessment], los tshuaj koj tus menyuam thiab tsis yog siv lub school district's tus qauv tshuaj kev kawm ntawv (xwsli tus STAR program), hauv txoj IEP yuavtsum tau muab cov homphiaj hauv xyoo ntawd los faib ua tej ntu luv luv los ua uas yuav tau los tshuaj raws li ib cov sijhawm uas tau teem tseg rau xyoo ntawd saib tus menyuam puas kawm tau nce qib raws li cov homphiaj uas kom tseg rau xyoo ntawd.
Yog luag yuav siv tus qauv uas luag yeej ib txwm siv los tshuaj koj tus menyuam, nws txoj IEP yuav tsis muaj tej uas muab faib ua tej ntu luv luv los ua.
Tabsis nws txoj IEP yuavtsum teev ib cov sijhawm uas koj yuav tau txais cov ntawv xa tuaj qhia saib koj tus menyuam kawm tau zoo npaum licas thiab puas yuav ncav nws cov homphiaj hauv txoj IEP rau xyoo ntawd.
Xyuas kom tej yam uas muab faib ua tej ntu luv luv los ua ntawd meej rau koj thiab teem muaj ib cov s ijhawm los tshuaj saib nws kawm tau zoo npaum licas.
Xyuas kom cov sijhawm uas teev tias koj yuav tau txais cov ntawv xa tuaj qhia hais meej hauv txoj IEP thiab xyuas saib koj puas tau txais cov ntawv xa tuaj qhia ntawd thiab nws hais licas thiab thov lwm lub IEP los sib tham txog cov kev tu-ncua lossis hais tsis meej.
Yog tias koj xav kom koj tus menyuam mus kawm nrog lwm tus tub kawm ntawv uas tsis muaj teebmeem kev tu-ncua, koj tsimnyog thov cov homphiaj uas hais txog kev mus kawm nrog cov tub kawm ntawv uas tsis muaj teebmeem kev tu-ncua, xwsli: " Molly yuav muaj kev sib tham nrog ib tus tub kawm ntawv yam tsawg zaum tom ib hnub. "
4. Tsomxam txog Kev Kawm Tib Yam Li Lwm Tus lossis Xyaum Kawm Tib Yam Li Lwm Tus thiab Cov Kev Pabcuam uas Nws Yuavtsum Muaj Thia j Li Ua Tau Lub district yuavtsum tau muab tej khoom pabcuam thiab kev pabcuam los pab rau cov tub kawm ntawv uas muaj kev tu-ncua uas yuavtsum muaj txoj kev qhia tshwjxeeb hauv tsev kawm ntawv uas muaj tej yam; xwsli, tus pab, thev kaw, tus xibhwb pab qhia kom txawj kawm tib yam li lwm tus los pab tus menyuam tus xibhwb kho nws cov ntawv qhia lossis kev npaj rau tej yam uas nws ua tsis tau li lwm tus.
5. Piav txog Qhov Koj Tus Menyuam Yuav Kawm thiab Hais Kom Meej txog Txoj Kev Pabcuam thiab Lwm Yam Kev Pabc uam Uas Yuavtsum Tau Muaj Txhua yam kev pabcuam, xwsli kev qhia hais lus, tsimnyog muab hais kom meej xwsli pestsawg zaus thiab ntev npaum licas, xwsli: ib lub limtiam ob zaug thiab ib zaug ib teev.
Tej kev kawm tsimnyog hais kom meej; xwsli, Karen yuav kawm txhua yam hauv nws grade ob uas yog muaj ib tus pab nrog tas hnub thiab ib lub limtiam twg yuavtsum muaj ib tus pab tshwjxeeb li tsib teev lossis John yuav mus kawm ib hnub tshwjxeeb nrog cov tub kawm ntawv uas muaj kev tu-ncua kawm science, hunkauj thiab txhua yam kev kawm hauv tsev kawm ntawv li txhua tus tub kawm ntawv kawm.
Koj tsis muaj cai hais lub district kom ciali siv tus tibneeg uas koj xaiv los qhia ib hoob twg.
Txawm li ntawd los, tej yam kev kawm tshwjxeeb uas koj xav tau tsimnyog coj los th am thaum mus ntsib IEP.
6. Tsuas Suamnpe rau Daim IEP thaum Koj Txaus Siab Tiag Lawm Xwb Koj tsis tas yuavtsum suamnpe rau daim IEP thaum nej sibntsib -- koj coj tau los tsev los nrog lwm tus tham thiab ua tibzoo xav tso los tau.
Koj muaj cuabkav tsocai rau tej feem uas koj pomzoo hauv daim IEP xwb kom cov kev pabcuam uas koj pomzoo ntawd zoo pib mus.
Yog koj suamnpe rau daim IEP thiab tsis ntev tomqab ntawd koj hloov siab, koj thim tau koj txoj kev tsocai los ntawm kev sau ntawv mus rau tus saib phab kev kawm tshwjxeeb.
Txawm li ntawd los, qhov koj thim ntawd yuav thim tsis tau tej uas luag twb ua tas lawm tomqab uas koj tau tsocai rau lawv, tabsis yuav thim tau tej uas luag tseem tsis tau ua.
Yog tias koj thiab lub district tsis sib pomzoo rau ib daim IEP tsh iab, lawv yuav ua raws li daim IEP uas nej twb tau pomzoo yav tas los rau lub sijhawm uas nej tseem tabtom teem dua lwm lub sijhawm los sib tham thiab kho qhov teebmeem ntawd lossis cia ib tus sab nraud los hais rau ob tog yuav lossis tseem tabtom mus sibf oob.
Tomqab Mus Ntsib IEP Tas: 1. Mus Ntsib Koj Tus Menyuam Tus (cov) Xibhwb thaum Nyuam Qhuav Pib Kawm Ntawv -- Taumyeem Mus Pab hauv Hoob yog Ua Tau thiab / lossis Mus Koom Tej Kev Uasi hauv Tsev Kawm Ntawv Cov niamtxv tsis muaj nyiaj thiab sijhawm tib yam, s ojntsuam koj tuskheej saib koj muaj ntau npaum licas thiab tomqab ntawd hu rau tus xibhwb lossis lub tsev kawm ntawv saib koj yuav pab tau licas.
Yog tias koj ua haujlwm nruab-hnub tej zaum koj muaj cuabkav pab npaj tej ntaub ntawv hauv tsev thaum yav tsau s-ntuj.
Yog koj ua li no tsis yog koj yuav paub zoo txog lub tsev kawm ntawv thiab lawv cov tibneeg ua haujlwm xwb, tabsis koj tus menyuam yuav muaj kev txaus siab heev.
2. Txhawb Koj Tus Menyuam txoj kev Cog Phoojywg Nrog Cov Kawm Ntawv Nrog Nws Uake Pab koj tus menyuam hu mus rau nws tej phoojywg thaum nyob tom tsev thiab teem sijhawm coj lawv mus uasi.
Muaj kev phoojywg nrog cov menyuam uas muaj kev tu-ncua thiab tsis muaj kev tu-ncua yuav pab tau kom koj tus menyuam dhau los ua ib tus tibneeg uas muaj feem hauv nws tej zejzos.
3. Xyuas Koj Tus Menyuam Txoj Kev Kawm Tej zaum koj yuav xav nrhiav ib txoj kev sib txuas lus nrog koj tus menyuam tus xibfwb qhia ntawv xwsli siv ib phau ntawv uas koj thiab tus xibfwb sau ntawv sib txuas lus mus los.
Teev cov hnub uas koj tus menyuam yuavtsum tau xyaum kom tau tej yam, xwsli cov sijhawm uas yuav tau ua kom tiav tej yam uas tau muab faib ua tej ntu los ua kom tiav lossis cov sijhawm uas koj yuav tau txais cov ntawv xa tuaj qhia rau cov tub kawm ntawv uas lawv cov IEPs tsis teev tej uas muab faib ua tej ntu luv luv los ua.
Phau ntawv uas xa mus los li no yuav pab koj los tsomxam tias koj tus menyuam puas tau txais cov pabcuam ntxiv uas luag hais tias koj tus menyuam tsimnyog tau txais.
Yog Tias Txhua Yam Tsis Mus Raws Li Tau Hais Tseg: 1. Koj Muaj Cuabkav Sau Ib Tsab Ntawv Tsis Txaus Siab Yog Tias lub District Tsis Ua Raws Li Txoj Cai lossis Tsis Muab Tej Kev Pabcuam Uas Hais hauv Daim IEP Uas Koj Suamnpe Rau Koj sau ntau ib tsab ntawv tsis txaus siab mus rau lawv thaum koj ntseeg tias lub district tsis ua raws li ib feem hauv txoj cai lossis kev siv hauv kev qhia ntawv tshwjxeeb.
Lub district lossis lub xeev Phab Saib Kev Kawm yuav tshuaj xyuas qhov uas koj hais hauv koj tsab ntawv thiab lawv mam teb ntawv rov tuaj rau koj tias lawv pom lossis tsis pom lub district " tsis ua raws li txoj cai. "
Saib Special Education Rights and Responsibilities (Cov Cai thiab Yam Yuavtsum Tau Ua hauv Kev Kawm Tshwjxeeb), Tshooj 6 txog kev qhia ntxiv.
2. Koj Muaj Cuabkav Sau Ntawv Thov Kom Hais Mus Raws Txoj Cai Yog Tias Koj thiab Lub District Tsis Sib Pomzoo txog Cov Kev Pabcuam uas Haum rau Koj Tus Menyuam Thaum koj thiab lub district tsis sib pomzoo txog koj tus menyuam kev tsimnyog tau txais, kev k awm thiab cov kev qhia, kev kawm tib yam li lwm tus lossis lwm yam kev pabcuamneb ob tog muaj cai sau ntawv thov hais raws txoj cai.
Thaum tuaj hais ob tog yuav tau hais thiab muab puavpheej txog tej uas yus hais ntawd rau tus tub txiavtxim (uas lub xeev n tiav tuaj).
Tus tub txiavtxim ntawd yuav txiavtxim raws qhov tseeb, thiab txoj cai thiab sau nws txoj kev txiavtxim siab rau ob tog.
Saib Special Education Rights and Responsibilities, Tshooj 6 txog kev qhia ntxiv.
Disability Rights California is funded by a variety of sources, for a complete list of funders, go to http://www.website.netl.
