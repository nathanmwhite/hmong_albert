Mej nrug kuv saibseb lulug twg txhajle yog losyog phim rua lug Moob?

Lawvle mej twb pum sau lug lawm, ibtxha nyam sau npe ua be.
Dlhau ntawd, nwg kuj muab siv rua huv mojkuab ntaubntawv Moob ua "noun" hab.
Lawvle Jay Xiong sau, nwg siv "tswv" lug ua 'noun."

Kub tshawb moog, kuv pum hastas nwg muaj lulug "possessive" hab, es qhov ntawd ho yuav has lecaag?

Lawvle muaj lug rua sautoj nuav, kuv pum hastas: 1. Yuav lulug Npe rua "noun."
Pevtxwv le: Koj, kuv, nwg, puab, tsev, tsheb, qab, npua, Loojceeb, Vaaj Pov, Xyoo Tshab, losyog Tsab Pebcaug.

2. Ca lulug Tswv rua "possessive."
Pevtxwv le: Kuv lub hlwbhlau qub heev; koj tug quaspuj zoonkauj kawg; nwg lub tsheb zoo heev; puab lub koomhum dlha zoo kawg.

Nthuav mej le tswvyim tuaj ntxiv nawb...

PY Tony, Kuv los yeej xa li koj hais thiab, lo lus "tswv" no tsis txhais hais tias "noun" lawm; nws txhais li koj hais "possess, possession, possessive, owner" no lawm.
Tabsis lus Moob mas peb tsis hais tib lo li lus Eeskiv, "my" or "mine"; peb hais lwm lo uas yog lo "adjective" los txuas rau lo "pronoun" los ua possessive pronoun xwb, xws li "kuv lub, kuv tus/tug, kuv qhov, kuv li/le, kuv phau, kuv daim/dlaim", kuv pawg, kuv cuam, kuv tsuav, kuv leej etc....

Cov lus li lub, daim, qhov, tus, phau & etc no tsis muaj nyob rau hauv lus Eeskiv; kuv kuj paub tsis tseeb hais tias cov lus no yuav yog adjective los yog noun lawm.
Tos kuv ua memmujqus li no mas yam uas peb suav tau ces nws yuav tsum yog noun lawm.
Peb yeej hais tau li no: Kuv li nyuj yog 5 tug.
Tabsis nws kuj tsis yog li ntawd tas thiab, tej thaum peb kuj hais li no thiab: Kuv muaj 5 tug nyuj.
Thaum no, lo lus "tug" no yog qhia txog lub yeeb yam ntawm lo lus nyuj, yog li ces nws yuav tsum yog adjective lawm.

Pronoun: kuv, koj, wb, peb, neb, nej, nws, nyuag, nkawv, & lawv.

Thaum KUV hais lus ces kuv siv lo "kuv" no los txauv "Hmong-Lao" siv lo "koj" no los txauv "Tony"; siv lo "wb" no los txauv "Hmong-Lao thiab Tony" etc...

Yog li ntawd: Noun = Npe Pronoun = Lo lus los txauv npe = Txauvnpe (new word) Li no tso, HL Hmong-Lao, Yoglentawd, koj hab kuv pumzoo Npe = noun le yawm Moob kws twb muab sau untej ntawd lug rua peb pum lawm.
Muab tej kws peb sau, nyeem, hab taug lawvle Moob lubneej hab puab tej ncaujlug, Npe yeej yg kawg le lawm.

Koj ho dlha ceevzog moog rua qhov pronoun = Txauvnpe ntawd lawm.
Ca kuv ho lug has ob-peb lus rua qhovntawd.
Lawvle yawm Moob kws sau txug Npe ntawd sautawm, nwg siv lulug "Tuavnpe" cojlug siv rua lulug pronoun ntawd.
Thaus kuv nyavnyuas nyeemtxug, nwg kuj txawv kawg le vim hastas kuv paubtxug Jay Xiong qhov uantej lawm.
Nwg qhov pronoun los kuj yog tswv tuabyaamnkaus hab.

Kub muab ob lub tswvyim ntawm ob tug tuabneeg ntawd lug sivpev, Kuv pum hastas lulug "Tuavnpe" le yawm Moob ntawd has ntxim rau dluag.

Pevtxwv le: Thaus koj has txug ib tug tuabneeg ces koj yuavtsum "tuav nwg npe" losyog yuavtsum has "tuavnpe" es lwm tug tuabneeg txhajle paub saibseb koj hastxug leejtwg.

Tuavnpe ces yog Hmong-Lao losyog Tony.
Ntawd ces yog pronoun lawm ntaag.

Kuv ho tig lug hastxug tswv, possessive.
Xubthawj, kuv pum zoo le koj pum ntawd hab...
kuv, kuv le, kuv tug, kuv lub, kuv dlaim le tejntawd.

Tamsis, Kuv tig moog ua tuabzoo saib, tub, lub, dlaim, hab leej tsi yog ibqho qhatxug hastas nwg yog tswv.
Cov ntawd ces yog "article" kws qhatxug saibseb puab yog hom khoom kheej, nyag, nkaus, ntev, tuablug le tejntawd xwb.

Qhov kws yog tswv ce yog le hab kuv xwb.
Kuv ces thaus nyob uantej ib yaam khoom, npe, ces yug yeej paub hastas nwg yog tug tswv lawm.

Pevtxwv le: Kuv tsevtuabneeg = my family; kuv nam = mu mother.
Kuv "dlaim ntawv" = my "sheet of paper or letter."

Hua lulug "le" mas yog siv le lulug Meskas "mine."
This book is mine = phau ntawv nuav yog kuv le.
Lub tawb noog ntawd yog leejtwg le?

Thaus saib moog zoo le nuav lawd, Kuv tswj (active) = Kuv moogkev = I am walking.
Pob khoom ntawd yog kuv "le" = That item, thing, is mine; kuv txais (passive) lawm.

Subject to object = kuv tswj (kuv) Object to subject = kuv txais (kuv le) Nthuav koj tej tswvyim tuaj ntxiv nawb...

PY Tony, Zoo siab uas koj yog ib tug nyiam tham txog thiab txhimkho ntawv Moob thiab.
Ntawm lo lus "noun" ces wb nyob tib nplog ntawd lawm (same page).
Tabsis lo lus "pronoun" mas kuv ho xav hais tias siv lo "tuavnpe" no hajyam xu deb lawm.
Pivtxwv hais tias phoojywg Moobsib hais li nram no: "Hmong-Lao thiab Tony yog phoojywg zoo."

Lo lus "Hmong-Lao" thiab lo lus "Tony" mas yog npe (noun).

"Nkawv yog phoojywg zoo."

Lo lus "nkawv" mas yog "prounoun".
Lo lus "nkawv" no siv los txauv lub npe "Hmong-Lao" thiab "Tony".
Yog li ntawd, pronoun yog lo lus siv los txauv lub npe, tsis yog lo lus los tuav lub npe, ces pronoun = txauv npe mas yog dua.

Hais txog possesive pronoun ces kuv yeej agree li koj hais lawm; thaum muaj lo lus noun (npe) nyob tomqab lo pronoun (txauvnpe) ces lo pronoun rais mus ua possessviev pronoun (tswv) lawm.
Tshuav me ntsis uas kuv xav hais tias Moob hais lus tsis tshua yog raws li Moob tus txheejtxheem kev hais lus lawm.
Pivtxwv li nram no: Hais kav ncaj kom luv xwb: Kuv niam, kuv txiv, kuv tijlaug, kuv muam, kuv ntxhais, kuv tub, kuv kwv, etc.

Yog hais kom tag tag lus mas yuav tsum hais li no: Kuv leej niam, kuv leej txiv, kuv tus tijlaug, kuv tus muam, kuv tus ntxhais, kuv tus tub, kuv tus kwv, etc.

Ua tsaug uas koj muab qhov pivtxwv txog "daim = sheet" los hais.
Qhov no ua rau kuv raws txog hais tias lus Eeskiv yeej muaj cov lus li "sheet, piece, glass, etc..."
uas muajntsis thooj li Moob cov lus "daim, yav, khob, etc.
Tabsis tsuas yog lus Eeskiv muaj tsis ntau li lus Moob xwb.
Vim lo lus sheet, piece & glass no yog noun lawm, yog li cov lus li tus, daim, yav, thooj, phau, etc no yog dhos rau noun (npe) lawm.
Tabsis nws yeej zoo thooj li lus Eeskiv, cov lus no yeej siv tau adjectively or combination.

HL Hmong-Lao, Pronoun ces yog le koj has lawm.
Kuv saibmoog saiblug, see go see com, lug English los has tuabyaam le koj has ntawd hab.
Thaus tsi tau muaj lulug ntawd lug saib kuas meej, kuv yeej totaub tsi meej hastas sov pronoun yog dlaabtsi.
Thaus kuv tim moog saibseb Moob tej lug ho siv moog lecaag, kuv maamle totaub hastas Moob tej lug yeej zoo yuavthooj Meskas le hab.
Qhov txawv yog East hab West ces qhov zoo thooj txhajle yog qhov tsawg lawm.

Lulug tuavnpe ntawd kuv txawv dleb le koj has yoghastas yuav muab cojlug siv ua pronoun.
Thaus pum zoo lentawd lawm, tuavnpe ho poob moog rua Meskas lulug hastas, concrete losyog specific.

Lulug "txauv" lawvle kuv xaampum le thawj zag tuabneeg nyeem losyog nov mas puab yuav txhais ua "moog yuamkev losyog ob txujkev tsi moog tshuam rua ib qhovchaw twg."
Pevtxwv le: Hmong-Lao hab Tony xaav hastas pronoun yog tuab yaam xwb, tamsis taug moog nahas Tony txauv moog rua txuj tuavnpe = specific lawm.
Nwg tsi yog "lub npe hloov chaw = 'a word that stands for a noun.
' " Thaus pum moog lentawd lawm, Kuv xaav hastas lulug "Txaw" yuav zoo dlua txauv.
Yog siv lu ntawd lug has ua pronoun ces yuavtau siv le nuav, "Txawvnpe = pronoun."
Pevtxwv le Tony hab nwg yog tuab tug tuabneeg xwb, tamsis thaus siv lug sauntawv ces yuavtau siv lub txawv npe ntawd lug hloov chaw hab tes txhajle tsi yuav has txug Tony taag le xwb.
Pevtxwv le: Tony xaav yuamkev lawm.
Tamsis thaus nwg paub nwg kuj hloov lug yuav qhov yog ntawd.
Tony hab nwg yog tuab tug tuabneeg xwb.

Hastxug Verb nev, koj ho xaav lecaag.
Lawvle kuv saib moog saib lug, look go look com, kuv pum le Jay Xiong sau ntawd hab.
Nwg siv lulug "Ua."
Ua kuj yog ib lulug kws lub npe siv moog leg ib teg dlejnum xws le tsaa, sawv, moogkev, txaav le tej ntawd.

Txhaab koj lub tswvyim tuaj ntxiv rua lulug ntawd nawb...

PY Tony, Hais txog lo lus pronoun = txawvnpe los nws kuj sivnyog lawm thiab, tabsis kuv yeej tseem xav hais tias lo txauvnpe yuav ze lub ntsiab dua.

Hos hais txog lo verb = ua ces kuv xav hais tias yeej siv tau lawm.

Vim peb Moob li lus tsawg tsawg ces tsis pom qab xaiv lwm lo kom muaj kuab tshaj no lawm.
Tsis li ntawd ces yuav tau rhawv lus tshiab xwb.

Hos hais txog lo "adjective" ne, yog siv lo no ua adjective puas zoo?

adjective = yamtxwv = yeebyam Qhov kuv xav hais tias siv lo "yamntxwv lossis "yeebyam" no mas vim los adjective no yog los lus los piav lossis qhia txog lub yeebyam lossis tus yamntxwv ntawm noun = npe xws li, tibneeg, tsiaj, npe, khoom tej ntawd.

HL Hmong-Lao, Txauv hab txawv kuj yog nyob dleb rua ntawm lulug pronoun ntawd yog yuav muab sob lug Meskas lug has 'a word that stands for a noun."
Lug Moob ces hastas, ib lulug kws sawv rua ntawm lub npe ntawd chaw.
Yog yuav muab has kuas ncaaj le lug Moob ces lulug "Hloovnpe" yuav totaub losyog ncu tau yoojyim dlua.

Txhaislug: "Hloovnpe" (pronoun) qhatxug hastas lulug ntawd sawv rua ntawm lub npe ntawd chaw thaus sauntawv losyog haslug kuas tsi txhob yog has tuab lub npe ntawd taag moog le xwb.

"Txauvnpe" (pronoun) qhatxug hastas lulug ntawd hloov lub npe ntawd chaw thaus sauntawv losyog haslug kuas tsi txhob yog has tuab lub npe ntawd taag moog le xwb.

"Txawvnpe" (pronoun) qhatxug hastas siv lulug txawv ntawd lug sawv lub npe ntawd chaw thaus sauntawv losyog haslug kuas tsi txhob yog has tuab lub npe ntawd taag moog le xwb.

Peb lulug ntawd, lu twg txhais tau lub ntsablug meej dlua losyog zoo dlua?
Losyog yuav txhais cov ntsablug ntawd ntxiv lecaag txhajle meej?

Hastxug lulug "Adjective" ces nwg txhais hastas lulug ntawd pavtxug lub npe saibseb nwg muaj tug yaamntxwv, mojyaam, losyog yeebyaam zoo lecaag.
Pevtxwv le: Nyuj muaj ib cev plaub dlubncab hab cihob.

Dlubcab hab cihob yog pavtxug losyog hastxug tug nyuj dlub hab cov plaub ci.

Yaamntxwv = yeebyaam yog txujkev coj ntawm tug nyuj lawm.
Xws le tug nyuj ntawd muaj tug yaamntxwv nyaum kawg.
Nwg ua tej yeebyaam txaus ntshai heev.
Ob lulug ntawd yuav yog "adverb" ntau dlua le adjective lawm vim yoghastas nwg pavtxug losyog hastxug tug nyuj nyaum losyog coj txawv ntawd lawm.

Lawvle kuv xaav hab pum moog rua qhov ncaaj hab siv yoojyim ces yuav lulug "pavtxug = adjective" ruaqhov lulug ntawv pavtxug lub npe ntawd saibseb nwg muaj tug yaamntxwv, mojyaaj, losyog yeebyaam zoo le caag.

Adverb = Hastxug lulug "ua, yaam kws lub npe pavtxug, losyog lwm lulug kws hastxug lwm yaam."

Lawvle Jay Xiong sau ces nwg yuav "piav txog = adjective" hab "piav ua = adverb."
Lulug pav, piav, yog ib lulug qhatxug ib yaam khoom kuas lwm tug tuabneeg paub xwb.
Lulug hastxug yog ib lulug kws lub npe legnum, tsaa, losyog ua kuas ib yaam khoom txaav chaw.

Lawvle tej kws pavtaag lug sautoj nuav: Adjective = pavtxug Adverb = hastxug Saibseb koj ho pum zoo lecaag...

PY Tony, Prounoun = txauvnpe, txawvnpe, hloovnpe Cov no puav leej siv tau lawm.

Hais txog lo "hloovnpe" mas yog lo orignal uas kuv xav tawm ntag, tabsis kuv ho muab hloov los siv txauvnpe vim lo lus hloov npe no peb keev siv rau tej qho li nram no: Avang hloov npe hu ua Tony lawm.
(lam muab ua pivtxwv xwb od) Yog peb siv lo hloovnpe ces tejthaum yuav muaj ntsis confuse xwb.

Adjective = pav txug (has txug, qha txug) tug yawmntwv ntawm noun.

Nwg yog tuabneeg phem.
Lu lug "phem" yog pavtxug tug yamntxwv ntawm tug tuabneeg.

Nwg yog tuabneeg tsivtsaim.
Lu lug "tsivtsaim" yog pavtxug tug xeebceem ntawm tug tuabneeg.

Tug nyuj nuav tsivtsaim heev.

tsivtsaim yog adjective.
Lu lug "tsivtsaim" pavtug tug yamntxwv ntawm tug nyuj.

Averb = pav txug (has txug, qha txug) tug xeebceem ntawm verb, adjective or adverb.

Nwg hais lug phem heev.
Lu lug phem yog pavtxug tug yamntxwv ntawm cov lug kws tug tuab neeg has tawm lug.

Lu lug "heev" nuav pav txug (has txug, qha txug) lu lug "phem" kuas nwg muaj kuab zug ntxiv.

Tug nyuj nuav tsivtsaim heev.

heev yog adverb.
Lu lug heev pav txug lu lug "tsivtsaim" kuas nws muaj kuab zog ntxiv.

Kuv lam muab cov pivtxwv no rau koj coj los xav seb yuav nrhiav lo lus twg los rau lo adjective & adverb thiaj li zoo thiab yog.

HL Hmong-Lao, Kuv saib ob lulug ntawd yeej meej lawm.
Yuav lentawd los yeej tau vim hastas nwg ncaaj hab totaub yoojyim.

Hastxug qhov pronoun ntawd, le koj has, peb qho ntawd kuj zoo siv tuabyaam.
Ca kuv muab sau hab yeem mooglug saibseb lu twg nplagncauj, nplaglug, ces siv lu ntawd.

Thim rovqaab mivntsiv lug thaam txug, tense: 1. Present tense = Ntu taamsim nuav 2. Past tense = Yaav taaglug 3. Future tense = Yaav pegsuab 4. Prsent perfect = Ntu meejlawm 5. Past perfect = ntu tavlog 6. Future perfect = ntu yuavlug Kub muab cov nyuav coj lug saib moog lawvle moob lubneej hab kevxaav nwg kuj ncaaj kawg lawm hab...
koj nev ho pum lecaag?
