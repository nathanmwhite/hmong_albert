Npawg Dr.
Dakfanfkhong, Kuv yeej tsis tu siab dab tsis txog tej uas cov DR.
li koj hais ko li os, tus Dr.
Soua uas tuaj hais hais lug hauv xov tooj cua nrog Dr.
Ly Pao Yang ntawd tsis yog Dr.
Soua Thao, nws yog Dr.
Shoua Yang nawb, ho Dr.
Soua Thao ces tais caus kawg nkaus, nws zov nws lub nyuag clinic family Dr.
ntawd xwb, peb twb tau mus nrog Dr.
Soua Thao sib tham tim ntej muag kiag lawm, hais txog yuav mus uakom yus yog neeg Hmoob tiag tiag ces yawg tsis kam ua kiag li, nws hais tias nyob qhov twg ces qhov ntawd yog nws lub teb chaws lawm no, mas kuv tseem yuav cim tseg rau hauv ntawv cia, yog tias Hmoob tsis muaj dab tsis li los tseg yog Hmoob ho muaj ua ntiag tus li txoj kev xav no, saib yawg yuav tuaj hais txog dab tsis rau lub sij hawm ntawd.

YTK Tijlaug Yaj Tshaj oob Yog Dr.
Xoua Thao tsis txhawb koj txhais tau tias nej tus ideology tseem tsis tau zoo, nej yuav tau sojntsuam saib Hmoob puas poog nej?

Yog Hmoob tsis poog nej yog vim li cas?
nej yuav ua li cas Hmoob thiaj yuav poog?
Kuv paub Dr.
Xoua Thao zoo, yawg yog ib tug neeg paub tab, yawg paub qhov zoo thiab tsis zoo.
Hais txog Dr.
Shoua Yang mas cov hluas tiam no lawv kawm thiab coj li cov neeg tawv dawb, yog tsis yog lawm yej hais thiab yeej ua.
Hmoob lub tsiab 30 mas Dr.
Shoua yeej hais thaum 1988 lawm, vim Dr.
Shoua pom tias Hmoob Amelicas noj 30 thaum lub 9 hli txog lub 12 hli, vim li no yawd thiaj hais.

Hais txog ntawm teebmeem txiv Cib lawv mas kuv tsis xav kom muab tso tseg txhob tham lawm.
Kuv xav kom tham txog peb lub neej nyob US no yuav ua cas peb tej menyuam thiaj kawm tau ntawv, tau laj kam zoo, nrog luag muaj nyiaj, tau ib lub neej zoo, yuav ua cas peb tej tub tej ki thiaj yuav tau ua luag nom luag tswv, noj tau luag hau qav, zaum tau luag hauv rooj thiab hais tau luag hauv lus xwb.
Kuv tsis xav pom peb cov kwvtij mus ua rog tuag zoo li thaum tseem nyob Looj Ceeb es peb cov niam cov txiv sau mus ua rog tuag tag.
Raws li Col.
Soua Yang thiab Col.
Neng Lor Yang hais rau kuv mas 5 tug tubrog Hmoob tuag mas 2-3 tug npe yog Hmoob Yaj.
Dr.
Yang Dao kawm tiav Ph.
D. yeej tsis tau Hmoob Yaj ib khob dej txiag hais tias yog ev zoo siab ntawm Hmoob Yaj haus.

Victor Tus kwv Victor, Tej uas koj hais yeej yog lus lawm, hais txog dej num Hmoob mas yog yuav to kom yog yog li ua xwb mas tsis muaj ib qho uas yuav yog tas nrho, tej dej num ntawd yog sawv daws los sib pab sib koom ua pab pawg ces yeej yuav tsum muaj chaw mus xwb, ua li Hmoob twb raug nplog tua tuag lawm ib feem ntau cov nyob hav zoov, tsuas tshuav feem tsawg lawm xwb, tej no yog sawv daws xav li cas lawm thiaj tsismuaj txoj cai muab coj mus hais qog qhia rau neeg ntiaj teb paub, es cov tub txawj cia li nyob ntsiag twb to yam tsis paub plaub txog tias muaj Hmoob nyob hav zoov li.

Luag neeg ntiaj teb yeej xav tau tias Hmoob lam muaj tub txawj coob lawm, tab sis tsis tau pom muaj ib tus yuav muaj pom txog txoj kev ua neeg yog ua li cas.
Tej uas kuv hais los saum ces lam hais ua ntuj nrag lus cia xwb, saib txog thaum kawg Hmoob yuav mus tau zoo li cas rau lub neej tom ntej.

Ntawm koj cov lus uas koj hais los saum toj no kuv to taub zoo, lub neej tam sim no mas Hmoob ib leeg yuav yaum tsis tau ib leeg li lawm, cia nyias li txiav txim nyias tus kheej los xaiv txoj kev taug ntawm nws kheej xwb.

Ua tsaug ntau uas tau sib luj tswv yim sib ntsib dua.

YTK Tijlaug Yaj Tshaj Koob Hmoob yeej raug kev txomnyem txhaus li koj hais, Hmoob yeej raug Nplog tua los tau 35 lub xyoo los lawm.
Hmoob yeej mob siab thiab hlub Hmoob kawg, Hmoob cov tub txawg tub ntse feem coob yeej mob siab txog Hmoob tabsi qhov lawv tsis hais tej zaum ntshai lawv pom hais tias txawm hais los yuav tsis tau.
Vim thaum Tseemfwv Nplog ob tog yuav sign tus sanya Vientiane (Vientiane accords) Tseemfwv Nplog tog Vientiane yeej paub thiab yeej tsis kam sign, Phaya Ngone Sananione hais tias "signed sanya douei namta" (signed the political agreement with tears) vim Dr.
Henry Kissinger yog tus yuam kom Sadeck Chao Souvanna Phouma thiab Phaya Ngone kom yuav tsum sign, Dr.
Henry Kissinger hais tias Ngone sooner or later you are going to stay with the Pathet Lao, just sign.

Twb yog vim li no peb thiaj swb, thiaj rau tsimtxom, thiaj khiav tuaj txog US, thiab quaj qws npaum twg los Amelicas thiaj tsis tsa peb cai.
Kuv paub zoo vim kuv tau ua Chao Fa los lawm, tiag ces kuv yeej xav nrog nej khiav tawm thaum 1975, tabsi tu siab kawg thaum ntawd kuv tseem yau, kuv muaj 15 xyoo xwb niamtxiv tsis khiav es xav khiav los khiav tsis tau, kuv xav hais tias ua ib siab nyob es txog caij kawm ntawv rov mus kawm ntawv, txog lub 9 hli ntuj 1975, College Samthong luag tshais mus tom Phone Savanh lawm, Samthong Teacher Training School nram Nammo los tsis muaj lawm.
Cov tubrog Hmoob uas luag coj mus Samana tom Plaine des Jarres twb khiav rov los txog thiab sawv ua Chao Fa lawm, Pathet Lao pib tua thiab ua phem yog lis Hmoob thiaj sawv thoob tebchaws, koj yeej tsis yaum kuv, kuv tsis yaum koj, Hmoob nyob Phou Cum, Bouamlong, Phou Chia, Pha Lak Pha Kouai, Phou Kong Khao, Muang Phone, Pha hao Phou Bia, thiab Muang Mok thiaj sawv tag.

Xyoo 1976 kuv txiv xa kuv mus nrog Tasseng Xay Shoua Yang nyob Pha hao, xyoo 1977 Nhia Thong Yang rov Thaibteb los rau Muang Phone, Nhia Thong thiaj kom kuv los pab Nhia Thong ua haujlwm, kuv pom hais tias peb yeej yuav swb laug 100% vim yus tog tsis muaj tubrog, tsis muaj riam phom thiab yog pejxeem xwb, peb ib sab tes tua Nyablaj ib sab tes pluag pojniam menyuam.
May 1978, Nom Leng Xiong peb thiaj tuaj txog rau Thaibteb peb mam pom thiab paub tus xwmtxheej tebchaws, Hmoob thiab Nplog tawg ua ntaus pab ntaus pawg, UN los tsis kam pab peb cov Chao Fa, Thaib los tsis kam pab, Amelicas los tsis kam pab, vim li no Nao Leng thiaj tsis kam rov qab mus Muang Phone lawm.
Kuv paub vim thaum ntawd Nao Leng paub lus English zoo, Nao Leng nrog Jerry Daniel tham, Jerry yeej hais tseeb tseeb tiav Amelicas tsis pab Hmoob lawm, Jerry yog tus tuaj nrog Hmoob nyob, tuaj pab Hmoob, Jerry hais tias Amelicas tsis pab ces tsis pab xwb, thiab Nao Leng tseem nrog UN thiab nrog lwm tus Amelicas tham, UN los yeej tsis kam pab.
Thaum ntawd kuv tseem ua txiv ntxias mus kawm team nyob Udom thiab coj 15 tug team rov qab mus Muang Phone.
Thaum kuv rov mus txog Nhia Thong lawv tsa kuv los ua tus Secretary hloov Nao Leng, Nhia Thong, Lis Yeej, Tojxeem Npliag Sua, Yaj Tuam Thoj peb ces noj tib hauj kaub mov, pw tib lub qhov taub, thiab haus tib lub raj dej.

Kuv paub zoo tias kam tebchaws tsis muaj, yog ua tiag tuag tiag.
Cov thawjcoj Hmoob lam qw qw xwb tabsi yeej ua tsis tau dabtsi, Col.
Vam Xeeb Vaj, Col.
Neej Lauj Yaj, Chao Muang Ntsuab Toog lawv tseem nyob Vibnais tiag tabsi lawv cov tub tuaj USA, tuaj Fabkis tag lawm.
Nej cov tub txawg tub ntse, coj nomtswv tseemceeb twb tawm tuaj tag lawm.

Thaum Nyablaj tua Cambodia, Suav tua Nyablaj, thiab yawg hlob Pa kao Her lawv tej haujlwm qab rooj tsis work, spring 1979, kuv thiaj mas tawm rov los rau Thaibteb thiab tuaj USA no rau thaum September 1979.

Tamsi no txawm peb yuav qw tuag los ntiajteb neeg tsis nrog peb hais, Thaib tuav tes nrog Nplog lawm, Nplog yog member rau Asian, Nplog yog member rau UN, Amelicas nrog Nplog cog kev phoojywg, Suav tab tom yuav nqos Nplog.
Rau kuv xwb qhov zoo ces rau rau siab kawm ntawv, kom Hmoob muaj cov Ph.
D. rau sab Political Science & Public Administration coob txog 100 tus, (2010 Hmoob nyuam qhuav muaj 2 tug Ph.
D. in Political Science xwb; Dr.
Pao Ge Vang twb tso peb tseg lawm tshuav Dr.
Shoua Yang xwb).
Yog hnub twg Hmoob muaj txog 1000 tug kawm tiav US Army Academy, US Air Force Academy, US Navy Academy lawm, Hmoob muaj General nyob hauv US Army, US Air Force zoo li cov Jews tiam thaum Tsovrog Ntiajteb zaum II, Hmoob muaj zeem muag, muaj homphiaj thiab muaj Ideology zoo lawm mas thaum ntawd laus Hmoob yuav muaj teb muaj chaws.
Tsis li ntawd ces saub Ntsuab Xwm has tas yuav lug yuav lug, tabsi tsi lug laus puab yawm.

Victor Koj yeej yog ib tug tseem hlub Hmoob, tseem xav kom Hmoob muaj haiv, xav kom Hmoob muaj teb muaj chaws, xav kom Hmoob muaj nom muaj tswv, thiab xav kom Hmoob muaj vajhuam sibluag zoo li luag lwm haivneeg.

Npawg, Yog koj tsi yuav Hmoob/Moob lub xeem ces koj kawg lawb Hmoob/Moob dlaab qhuas hab laiv.
Vim Hmoob/Moob lub xeem hab dlaab qhuas yog 2 yaam kws moog uake hab muab Hmoob/Moob cais luj tshaaj ne.

Yog koj cais xeem xwb ho tso tsi tau dlaab qhuas mas Hmoob/Moob tseem tsi muaj kev sib hlub qeeg ov.
Nub twg yawm Dekfangkhong yuav tuag huv YTK tsev ces kawg mej muab nqaa moog pov tom nrau zoov xwb les es...

YTK, Tej zag yog kuv tuaj txug lig zog lawm es kuv txhaj xaav tas yog Dr.

Soua Thao nua.
Kuas tej zag yuav yog le koj has lawm tag.

Has txug qhov nrhav txuj kev kuam Hmoob/Moob muaj Hmoob/Moob ndlag tug ntawd, leej twg los yeej xaav pum hab xaav ua.
Kuas yuav tau ua kuam ntse zog.
Tsi txhob muab khij lab ploog le mej ua mad.
Kuv ntseeg tas kuv yog ib yawm kws siv zug paab Hmoob/Moob tshaaj mej txhua tug.
Kuv noj 10 kuv tseg 1 coj moog paab Hmoob/Moob.
Npaum le nuav kuv tub tseem pum tas tsi yog lub caij yuav muab khij lab ploog rua luas ndlaj teb saib nav.

Ca kuv muab ib cov lug piv txwv rua mej saib: 1. Xyoo 1975, pejxeem nplog muaj 3 plhom.
Ze le ib plhom yog cov tsiv tawm tebchaws lawm.
Tshuav 2 plhom yog cov nyob.

2. Xyoo 2008-2010 nuav Nplog pejxeem muaj ze le ntawm 6-8 plhom.

Muab xaam tas xyoo 1975 txug taam sim nuav nplog pejxeem nce 100% nua ces nplog nyav muaj 4 plhom xwb.
Cov tshaaj ntawd yog lug qhov twg lug?
Raws le kev sov ntsuam nyob tebchaws Australia, luas pum tas Nyaablaaj muaj ze le 3 plhom nyob rua huv Nplog, Suav muaj le 1-2 plhom nyob rua huv nplog.
Hab Nyaablaaj muaj 7 koos phoos tubrog nyob huv Nplog.

3. Taam sim nuav Hmoob/Moob nyob huv nplog muaj le ntawm 10% ntawm nplog population.
Cov nyob haav zoov tub muaj tsi txug 1% ntawm nplog population.

Yog le Hmoob/Moob moog declare /faib tebchaws nua Hmoob/Moob yuav ua caag moog nrug luas sib tw tsi has txug tug tseeb tsim politics los yog kev ua rog?

Kev ua npau suav rua Hmoob/Moob yuav tsum yog ua tug npau suav nruab nub thaum yug taug kev los yuav tsum tau muab coj lug xaav lug luj tsi yog kev ntseeg saub laam xaav laam ua.
Kuv ib txwm yeej tsi thuam kev saub, kuas kev saub nua, tej zag yuav siv le tsheej pua xyoo maam lug txug nawb.

Koj tug kws ho muaj lub zoo laajxeeb sim ho thaam rua peb noog saib kev yuav tsim kuam muaj haiv Hmoob tebchaws Hmoob/Moob yog yuav tsim le caag?

Phoojywg Victor Yang & DFK, Kuv xav kom peb cov nav Kasmoos Moob yuavtsum paub luag paub yus li neb no mas thiaj li siv tau.
Raws li qhov kuv pom peb cov tuaj sib tham hauv no mas ib txhia cov uas mob mob siab txog txoj lajfai rhawv haiv no tseem tsis tau paub ntsuas yus lub zog mus rau luag lub zog li.

Yog muab qe qaib tsoo pobzeb ces kawg qe qaib yuavtsum tawg xwb tiag; yuav tsum yog muab qe hlau tsoo mas pobzeb thiaj tawg pob!
Tabsis lub caij no peb tseem zoo li lub qe qaib xwb mas yuav tsum tsis txhob rawm maj tsoo.

HL Tus kwv Dr.
Fangkhong, Has txug txuj fai nroog kev txaav txaam rhawv haiv ntawd, kuv kuj tsis paub zoo, tab sis nyob rua huv lub nplaj teb nuav yog peb yuav tog kom peb lub zug luj luj txaus peb le ua xwb tes, yeej tsis muaj ib nub twg yuav lug txug le, yog tsis muaj ib paab xub pib ua ntej tes, txawm nub twg los tsis muaj lwm leej lwm twg lug pib le, txawm coob tsawg los yuav tau pib lub hauv paug, yaam le dlaim teb yog koj tsis hom es yuav ua caag paub luaj kom taag, txawm yog Hmoob/Moob xij sib tog swb es txhaj le nyob tau ntau txhab xyoo lug lawm los Hmoob tseem nyob qhov qub tsis txaav le.

Has txug pej xeem nce sai le nplog ntawd peb yeej paub zoo tas yog nyaablaaj tuaj coob rua huv nplog lawm tag, los tej kev kws tuab neeg coob ntawd peb tsis tau ntshai, nwg zoo le dlej muaj dlej chaw ndlwg, tawg muaj tawg chaw cig, txug thaum xaus tej kev coob ntawd yuav tsis muaj dlaab tsis.
muab pev le thaum 1975 ntawd tsis yog tas peb cov Hmoob hab nplog tog tom nuav tsawg es peb swb puab, peb yeej coob txaus nkaus lawm tab sis ua caag peb cas le swb lawm.
Peb yuav tau paub txug qhov nuav zoo hab mas txhaj le tsis qaug zug.

Kev muaj yeej nyob nplaj teb muaj 2 yaam luj xwb.

1).
Peb muaj yeej lug ntawm txuj cai kaav tuab neeg noob neej noob sim kws muaj txuj sa nyob nplaj teb.

2).
Peb muaj yeej ntawm lub zug tub rog coob ntau ntau npaug ntawm luas tog tom.

Lub zug tub rog hab txuj cai ua neeg.

= Peb yeej lub zug sib ntaus sib tua tab sis peb sawb txuj cai lawm, txug thaum kawg qhov kws peb yeej lub zug tub rog ntawd cas le swb qhov kws peb swb txuj cai ntawd lawm.

= Peb swb lub zug tub rog lawm tab sis peb yeej txuj cai kws ua zeej tib neeg nyob nplaj teb lawm, txug thaum kawg qhov kev kws peb swb lub zug tub rog ntawd cas le moog yeej rua ntawm txuj cai ua neeg nyob nplaj teb lawm xwb.

Mas nyaablaaj hab suav txawm coob npaum le caag los, thaum kws nws swb txuj cai lawm tes ib lub suab phom twb tsis nrov le nawb, koj txawm coob pes tsawg los cas le pluj twv ywm lawm xwb ov, yog yug txuj cai swb lawm tes koj yim tua luag ntau tes koj txuj cai yim miv zuj zus xwb, thaum ntawd koj yeej nti tsis tau le lawm nawb.

Peb txhua tus twb paub zoo lawm tas thaum peb swb teb chaws nuav tsis yog peb swb saab tub rog nawb, nws yog peb swv txoj cai lawm peb thiaj tau khiav tawm teb chaws ne.
thaum lawv yeej txoj cai lawm peb tua tsis tau ib phom li lawm laiv, nais phoo Vaj Pov xaj nyooj hoom mus tua pem xajlaj pauv qhoo ob lwm xwb luag twb hais tias tsum tsum tsis txhob tua ntxiv lawm, cia li khiav tawm xwb xwb, li ntawd ne.

Hnub no peb paub zoo tias nplog tau swb txoj cai loj heev rau Hmoob lawm, neeg ntiaj teb twb cheem nplog lawm ua li sawv daws puas paub qhov no maj, tsis tas li tus cob tsib nyablaj kiag twb cheem nplog tsis pub mus tua Chaofa lawm thiab ne, thiab nyab laj twb hais rau nplog tias tam sim no peb raus tes kov tsis tau ib qho li lawm nawb, yog peb kov thaum twg ces ncha thaum ntawd rau UN lawm xwb ces peb tsis paub pab nej tau dab tsis lawm.
Qhov kev ua nyab laj hais li no yog thaum lub 7 hli ntuj xyoo 2009 dhau los ntawd lawv tau tuaj sab laj txog kev yuav tua Hmoob lom Hmoob nyob hauv Vientiane Lao ntag laiv, cov neeg tuaj koom muaj Hmoob nplog, neeg nplog, thiab neeg nyablaj sib koom ua ke rau hauv lub rooj sab laj ntawd.

Tus neeg uas muaj txoj cai lawm tsis paub txog txoj cai ces txawm yog Hmoob ntag tiag lawv, nej tseem tos txog hnub twg thiab es li muaj txoj cai maj, yog sawv daws tsis pom txog txoj cai Hmoob tam sim nov thiab ces tsis tas mus kawm li nawb, txawm kawm los lam kawm qhuav xwb yeej tsis paub txog txoj cai dab tsis li ov.

Txoj kev yuav mus nyob tau ua ib Haiv Neeg ces txawm yog zoo li nplog niaj hnub tua Hmoob Chaofa no ntag las as, raws li cov Hmoob nplog tau tham tias txij li xyoo 2006 los rau niaj hnub nim na mas nplog ua zoo rau Hmoob heev lawm, nplog muab Hmoob ua nom tswv coob dua qub, thiab muab kev yooj yim qhib kev dav heev rau Hmoob lawm, tej ntawd yog vim li cas maj, vim yog muaj Hmoob Chaofa yuav tawm hauv nplog mus nyob nws kheej tsis koom nplog lawm, es nplog thiaj li tig los hlub Hmoob dua qub ntxiv kom Hmoob tsaug zog xwb ne, tej no yog Hmoob tsis paub thiab ces txhais tau tiag Hmoob tseem tsis tau pom kev tiag tiag laiv, luag tsav neeg nplog mas luag yuas zoj tias qhov twg yuav nkag tau ces luag kag kiag rau qhov ntawd, zoo li lub daas uas lawv yeej thaiv qab xab mawm, tab tsis lawv txawm thaiv qab npaum li cas los lig dhau rau nplog lawm, tam sim no nplog lub daas ces tob qab tas lawm.
Nplog tuaj lub twg los Hmoob yeej noj tas nrho xwb nawb.

Kuv tsis tau pom dua ib cov neeg es luag twb hla teeb liab los tsoo yus lawm los tseem hais tias tsis txhob hais tsam txhaum txoj cai, tus uas hais li ces txawm yog Hmoob ntag tiag, peb Hmoob ces tseem tseem yog tus uas ua tau ntawm ntug cub xwb tiag laus.
Daim degree ua tsis tau dab tsis li, yog nkaus li uas tsov nug mos lwj tias mos lwj koj txim kub ko ntshe yuav nrau muaj ceem heev pob, mos lwj teb tias lam ntev dawb xwb os khaum kev kawg ua tsis tau dab tsis li, no ces tsov thiaj lo nkaus caj pas xwb, kuv xav thov kom Hmoob txhua tus tsis txhob ua li mos lwj nawb.

Niaj hnub no ces nplog twb tsis pom qab tuaj teb tau rau koom haum UN ntiaj teb li lawm.
UN yeej paub thiab pom tas nplog tej teeb meem uas ua rau Hmoob lawm, tsuas yog Hmoob thiaj tsis pom tsis paub txog xwb, Peb cov Hmoob ces tseem muag tshaj ciab mes lawm thiab.
Tam sim no nplog muab Hmoob cov koos luam txo riam phom tas vim yog nplog tseem ntsai tsam Hmoob tuaj ib phab tas tib si es nplog thiaj sau Hmoob tej phom tas lawm.

Kuv ntseeg tiag tus neeg swb txoj cai lawm ces txawm muaj zoo riam phom los yuav tsis nrov, muaj zoo nyooj hoom los yuav tsis ya tau mus qhov twg li.

YTK Npawg, Nws muaj 2 questions loj xws li: 1. Leej twg thiaj yuav muab Hmoob txoj cai coj los rau saum rooj rau ntiaj teb txiav txim?
Miskas?
Suav?
Fabkis?
Los leej twg?
Thiab leej twg yuav los txiav txim txoj cai no rau Hmoob?
Kuv yeej pom txoj kev no thiab tabsis mus rau qhov question #2.

2. Ua ntej luag ntiaj teb yuav tuaj saib xyuas txog Hmoob teeb meem, Hmoob yuav tsum tau ua dab tsi?
Tamsim no Hmoob puas tau muaj kev sib koom siab?
Muaj pes tsawg percent ntawm peb Hmoob yuav volunteer los tuag rau qhov cause no?
Hmoob mas ua li koj hais, khav ntawm ntug cub xwb nawb.

Hmoob mus thov riam phom pem Suav.
Hmoob hais tias peb thov 30,000 rab riam phom.
Luag teb yooj yim kawg.
Txhob hais txog 30,000 rab.
Just give me 300.
Hmoob nrhiav tai pes tsawg leej xwb?
Kuv mam tseg tus naj npawb rau nej twv.

tijlaug Yajtshajkoob, kuv twb mus ntev lawm, tsi tau tuaj nrog nej tham...
vim tham npaum li cas los cov neeg tsi nkagsiab ces yeej tsi nkagsiab li.
vim lino, kuv cia li qaugzog tham lawm...
LOLz!

Vim li cas es Dr Fa twb yog cov ua tij ua muaj lub lajlim tswv8 thiab tswv9 ua yuav cias rau cov new inventor and invention no mus ua research txog lawv zaj tswv8 thiab lawv li tswv9 ua lawv qhov compassion thiab ua their dreams and love...
smile!
hos tseem tsi cias cov living at the edge li cov no, nws ua nws research seb puas yuav muaj ib hnub es peb haiv hmoob cias li muaj rocket science yas mus txog Mar and Moon li luag lwm haivneeg thiab laud.
yog tsi muaj cov neeg ua living at the edge li no, peb lub neej hauv society no yeej tsi paub changed li nawb.

yog li no, peb twb yog tib cov neeg ua muaj txoj kev kawm txawj kawm ntse lawm--yog leej twg muaj zoo tswv8 thiab tswv9 yuav los tshawbfawb sab twg los kav lim, cias peb funding rau lawv ua lawv...
seb puas yuav muaj ib hnub es neeg cias li txawj yas nyob nruab ntug xwb mas lod.

peb txhob ua cov neeg siab miv miv li hmoob ntxiv lawm--ua yog thaum twg tsi haum yus lub siab xav thiab ntshaw ces yus yeej tsi kam suppor thiab pab li.
peb yuav tsum tau xyaum thiab nco ntsoov tias, txhua yam no.
yog ua los rau haivneeg hmoob lub npe thiab lub neej xwb.

txawm peb yog cov norm ua nyob nruab nrab lawm, peb yeej ntshaw thiab xav kom muaj cov neeg zoo li Tubcajceg thiab Yajtshajkoob nrog rau BeeMouaChaofab lawv cov no ua living at the edge thiab.
li no, peb thiaj li paub change thiab adapt rau txhua yam xws li "the good and the bad".

peb haivneeg hmoob no, lub siab tseem paivtaub thiab ti heev--peb lub zeem muag tsi tau pom deb thiab hlub peb txhua tus hmoob li--peb tseem ntshaw ntshaw lub npe thiab nto moos xwb.
tsi lub qhov muag tsi tau pom txog txoj kev zoo rau yus haiv li...

txawm cov ua living at the edge no ua tau zoo los peb hais tias yog hmoob, txawm los hos ua tau phem los peb hais tias--peb cov norm nyob hauv nruabnrab no peb yeej tshawj txoj kev zoo xwb.
yog tsi ua li no, yeej tsi muaj hnub peb yuav invent tau ib yam dabtsi los ua hmoob ntiagtug thiab siv li laud cov me npojyaig kwvluag aws.

Born Kwv Born, Yav puag thaum ub, Hmoob ua rog nrog Suav, Suav muab Hmoob caum-m los ti rau ntawm tus me dej Hmoob hu ua " Dej Dav".
Hmoob los hla tsi tau tus dej dav ntawd li.
Vim tus dej ntawd ua rau Hmoob ploj tuag lawm coob heev.
Vim li no, Hmoob thiaj tseem muaj lo lus hais rau lawv tej tubki los txog hniaj hnub no hais tias " Tsi Pom Dej Dag Siab Tsi Nqig".
Peb ua leej tib neeg nyob, yuav tau cia suavdaws mus explore li koj hais ntag hos.
Thaum pom Dej Dag tas lub siab thiaj nqig nav.

Koj saib kuv twb mus tshawb-b rau ub rau no nim no kuv twb los so ncaws pluav tshauv lawm xwb ne.
Hos yawg hlob Beemouachaofa los nim no twb yuav mus ua xibfwb lawm thiab laiv.

Nyob hauv no mas peb tuaj cav pem uasi xwb.
Txhob thwm xas nawb.
Koj saib kuv twb tsa koj ua UN Director los twb tsi ua cas ne.
Peb phaum no tuaj kawm tau tus lav thij communist loj tshaj plaws hauv ntiaj teb no lawm, yuav tau ua siab loj hos.
Qhov lesson thib ib ces yog lwm tus cem-m yus ces yus yuav tau pab nws rov cem yus thiab no laiv.
Ua li no lav thij communist thiaj li hais tias " Tam Ni Tune Eng" no ne.
he he he tijlaug Faj, wb lub niam tswv8 ces yeej zoo sibxwb ntag...
tabsi, kuv xav kom cov ua xav living at the edge hos muaj siab tiag tiag es 6 6 siab ua lawv daim me teb thiab lawv tej me invention--seb puas yuav muaj tshwmsim lub fwj me tshuaj los kho thiab ntxuav peb tus nyuag kabmob no xwb mas.

qhov tiag ces yeej yog li koj hais ntag, tsi pom dej dag siab tsi nqig, yuav tsum pom dej dag siab thiaj li nqig.
txawm li ntawd los, cov no yog cov living at the edge--far right and far left...
tsua yog tias cov no tseem tsi tau txawj ua research heev es ua lawm ces kom muaj blue print to follow...
kom ib hnub mus lawm ib kaujruam xwb.
kuv xav kom cov neeg siab tawv tawv li Beemouachaofab lawv qhabnab no, sawv cev ua ua kom muaj av nqeeg thiab muaj tsunami kiag es peb thiaj li tsi zoo tuaj so daj tso luag li no li xwb.
ntshe yeej yog peb haivneeg hmoob no kawm tsi txaus tiag tiag, cov ua xav living at the edge los tseem poob nrov poog nram kwjhas li Dr Naokao thiab tijlaug Yob nkawv thiab.

kuv xav kom lawv lub vision thiab dream mus deb tshaj no--yog xav xav ua ib tug research tiag tiag...
li no, peb txawm yuav tau fund lawv los paub muab schalorship rau lawv coj mus ua research--zoo li lawv daim application pheej qualify tsi txaus muab schalorship thiab grant rau li xwb.

yog tias, ua zoo li no xwb ces li peb coob tus thiab koj hais os--cias los zaum so twjywm xwb ntshe yuav zoo duas tiag nawb mog.

Thanks, Born2beHmong Tus kwv Born, Koj cov lus hais los saum muaj tseeb, cia saib Hmoob tej kev npau suav paus los txog xwb lauv, txawm los txog los yuav yog Hmoob txawj txais zaj npau suav thiab thiaj yuav tau.

Neeg ntiaj teb txoj kev ua Haiv mas tsis muaj ib tug yuav paub qhov tseeb, txhua tus txhua nywj keeb haiv puav leej pheej hmoo ua mus saib paus tau xwb, cov uas twb muaj teb chaws lawm lawv cov neeg muaj kev sib ntseeg siab, txawm koj ua ntej lawm los kuv tsis khib kuv tsuas muaj zoo siab xwb.
Kuv mus ua ntej lawm los koj tsuas muaj zoo siab xwb, luag ua li ntawd luag thiaj muaj teb chaws muaj neej nrog lwm haiv neeg muaj lub ntsej lub muag tias muaj teb chaws nyob lawm tiag.

YTK Tus kwv Born, Koj cov lus hais los saum muaj tseeb, cia saib Hmoob tej kev npau suav paus los txog xwb lauv, txawm los txog los yuav yog Hmoob txawj txais zaj npau suav thiab thiaj yuav tau.

Neeg ntiaj teb txoj kev ua Haiv mas tsis muaj ib tug yuav paub qhov tseeb, txhua tus txhua nywj keeb haiv puav leej pheej hmoo ua mus saib paus tau xwb, cov uas twb muaj teb chaws lawm lawv cov neeg muaj kev sib ntseeg siab, txawm koj ua ntej lawm los kuv tsis khib kuv tsuas muaj zoo siab xwb.
Kuv mus ua ntej lawm los koj tsuas muaj zoo siab xwb, luag ua li ntawd luag thiaj muaj teb chaws muaj neej nrog lwm haiv neeg muaj lub ntsej lub muag tias muaj teb chaws nyob lawm tiag.

YTK Nyob zoo kwv Victor, Hais txog kuv yawm yij Tswv Zoo Xyooj lub ntees mas kuv yuav tuaj koom tsis tau....
thaum yawg tag sim neej ces yawg cov kwv tij twb tso lub moo tuag tuaj rau kuv ua dab laug kom tuaj mus xyuas yawg nce hauv toj ua zaum kawg no.
Yawg cov dab laug txheeb-b ces yeej nyob pem MN tag lawm tshuav ib tug thiaj nyob NC xwb.
Yog li tus kwv tod los yuav nce tuaj mus thiab no.

Hais txog koj thiab Dr Suav neb ces muaj ib hnub twg yuav tsum sib ntsib xwb-b nawb mog......
cia saib lub caij Summer kuv puas tuaj xyuas nej rau pem ko.......
mam hais qhia koj paub.

Sib ntsib dua.

Phwvnyawm, laam lug cuam tshuam meb lug los txhob xaav le caag.
Yog tas koj tub tsis tau ntsib phd candidate victor nua sov koj tseem yuav lawm kwv los sov yog lawm tij ov.
Taam le kuv saib meb xwb mas tej zaag ntshai phd candidate Victor yuav ua koj tij lawm kaj.
Koj mas kuv saib tsuas nrug yawg hlob Tshajplaws phaum xwb ov.

Tij laug Thorps, Raws li kuv mloog Victor tham mas ntxim li yawg yuav yog kwv lawm........
ib leeg yeej ua tij tsis ntau ib leeg nawb.....
lub caij peb tawg teb chaws yawg kuj nyuam qhua nto hluas,kuv los tij yam thiab........
muaj tej tus tib neeg mas tsis thev laus ces koj saib zoo li laus heev lawm.......
sub koj nim paub Victor zoo os?
kuv yeej tsis tau-au ntsib yawg dua li nawb.......
txawm li cas los xij mam sib zeem thaum sib ntsib....
zoo li ib ntus no koj kuj tsis khoom kiag li sub........
thaum twg koj mam so hauj lwm maj?
kuv ces lwm xyoo so lawm ntag laid.
Mam tuaj xyuas kom paub koj nawb.

Sib ntsib dua.

Phwvnyawm, Kuv kuj tsis paub Victor zoo zoo kuas kuv los kuj paub yawg miv ntsiv hab los mas, yaw tes tub yog tug le qham nyob ntawm DYD xwb los maj es taav nuav koj tseem tsis tau paub yaw hab lov?
Kuv saib nyob rua ntawm mej tsev xeem Yaaj/Yaj tes yaw tub yog tug tuav cov npas xis ntawm mej cov tub txawg ntaag tsig sub niv.
Tej zaag ntshai yog le koj has lawm, tuab neeg ib phaum kuas kuj nyob ntawm tug nqaj tawv zoo xwb hab.
Kuv mas ntu nuav tes busy rua kev yug nyuj hab ua laj teb hwv lawm txhaj le tsis tau tuaj huv sch nuav lawm xwb, ob peb nub nuav lub ntuj pheej lug lug naag es txhaaj le taab kaum dlej num lawm txhaaj tuaj nrug mej sis thaam huv nuav lawm xwb ov, tsig le hov tes ntuj tsis tsaus ntawm qhov muag yeej tsis txug tsev hab.
Has txug lug retire tes kuv los yeej xaav su sai sai nuav lawm hab tag kuas cov tuab neeg ua dlej num tau nyaj tsawg tsawg le peb cov laug nuav tes thaum yug su dlej num lawm tes tsuas tau 400-500 xwb es yuav ua le caag koob ncauj, kuj tseem yog ib qho nyuab kawg rua kuv tug laug nuav hab.
Muaj sis hawm nua tes hua tuaj saib peb suav dlawg txhaaj le sis paub nawb.
