Kuv muaj ib tus kwv kwv tij tau mus xyuas Hmoob tim nplog lub hauv xyoo 2010 los no, nws tau pom Hmoob tshaib plab nyiaj yog feem coob.

Hmoob nyob nplog muab faib ua 3 pab nrhiav noj nriav haus los yug tsev neeg thiab tus kheej, xws li.

pab 1 yog cov ua muaj kev txawj, xyaum kawm paub txog txoj kev nrhiav noj nrhiav haus thiab hais tau tej ntxhais nyob tam li ib tug ntxhais tsim txiaj muaj koob nto npe nrog niam txiv, tuav niam txiv lub ntsej muag tab sis tseem nyiag tau mus zaum puav rau tom hotel thiab.

Pab 2 ces yog cov niam txiv tshaib plab nyiaj heev tsis muaj cuab kav yuav tshwm taus peev nyiaj mus ua ib yam dab tsis tau li, thiaj tau muab cov ntxhais txw mus ua ntxhais nrhiav noj coj los yug tsev neeg thiab nws tus kheej, pab no nej yuav pom cov ntxhais cab cov neeg laus laus uas muaj nyiaj Dollars tes, tsis hais hom neeg twg tsuav yog muaj nyiaj dollars nrog nraim nws mus rau ub rau no tuav tes rawv mus xyuas niam thiab txiv pem nws tsev, pab no lawv xav tau ib tus thaub laus uas tsuav muaj daim nyiaj yog nyiaj dollars los sis nyiaj Fab kis xwb, tsis hais laus dua nws txiv yug nws los hlua dua los tau tag nrho.

Pab 3 yog cov uas niam txiv hais hais tsis tau li lawm, nws cia li dhau mus ua ib tus ntxhais muag cev nrhiav nyiaj coj los yus tus kheej thiab tsev neeg, pab no pom tus zoo, tus phem los tsuav yog txiv neej xwb cws luag ntxhawv ntxhi, dis ncauj tsis vov hniav, muaj xam lees ua yam ntxwv hawv hiv sawm saib tawb neeg nyiam kawg li no, yog tsis ceev faj mus khaws tau cov ntxhais muag cev, pab no ua mus ua los niam txiv los kuj tau tsheb maus taus caij, lub neej kuj nce qib me ntsis tuaj lawm ua rau niam txiv los kuj tsis hais dab tsis li lawm.
Ces muaj ib feem uas niam txiv txwv tau zoo tsis mus ua dab tsis ntawd, txwm yog cov uas txom nyem tshaj cov mus ua lawm, ces txawm muaj ntsis xav kom tej ntxhais mus nrhiav noj li ntawd thiab raws li hai.

Aub!!
yog mloog li yawg tham ces zoo li peb kwv tij Hmoob tim nplog tshaib plab nyiaj kawg.
Ua cas ntiaj teb twb ncuav nyiaj mus ntau heev txog billions nyiaj rau hauv lub teb chaw nplog es mus rau twg tag lawm ne?
Es Hmoob txawm muab tsis tau ib kis coj los siv li, tsis yog cov nom tswv loj muab nyiag zais tag lawm los ca.

Thiab tseem hnov cov Hmoob nplog tham hais ntxiv tias yog leej twg muaj ib tug tub yos tau cov meb thaub laus tim America lawm mas cav ua rau lawv tsev neeg ntawd tau noj tau hau heev thiab tseem muaj txog tsheb maus taus caij hais li, ces yawg thiaj nug ntxiv tias yog li cas thiaj muaj taus tsheb caij?
Ces tus Hmoob ntawd thiaj tham ntxiv tias qhov tau tsheb caij ces vim yog tias muaj pog meb thaub laus xa nyiaj, tsuav yog hais nyiaj thaum twg ces me thaub pog laus xa nyiaj los ntshawv ntshis li, mas txawm tias muaj tub los zoo, muaj ntxhais los zoo tib si rau lub neej Hmoob nplog tam sim no tim raws li tus Hmoob nplog tham rau tus kwv ntawd.

YTK Hmong nplog yog neeg khav theeb, hahahaha,,,,,,,,,, tabsis muaj lub siab lim hiam khuj nyiaj noj yam tsis paub txaij muag, hahahaha.!!!!

py tshaj koob-- yuav kom ncaj nrab mas yuav tsum hais li no.
hmoob nplog tshaib plab nyiaj ho hmoob mekas tshaib plab zaub mos.
cov hmoob nplog ces yeej yog li koj hais lawm.
tab sis cov hmoob mekas los yeej muaj 2-3 pab thiab.

pab 1 - yog cov tsis muaj kev kawm txawj ntse pes tsawg, tab sis kuj muaj laj kam ua, muaj vaj tse thiab muaj poj tub se khov kho.
pab no mas nyiam nyiam noj zaub mos tas zog.
lawv mus nplog teb mas lawv hais tias yog lawv mus nrhiav lag luam ua no, tab sis qhov tseeb yog lawv mus nrhiav zaub mos noj xwb.
noj tag ces pov rau khib nyuab xwb tsis kk li ov pab no os thiab nyiaj los yeej pab tsis tau rau tsev neeg tim nplog li.
cov hmoob tim nplog yog tsev twg raug tau rau pab no lawm ces kawg tau kev txhom nyem.

pab 2 - yog cov poj/yawg nrauj, fa, thiab ntsuag.
pab no kuj nyiam noj zaub mos thiab tab sis lawv yog mus nrhiav txij nrhiav nkawm, tsis yog mus noj tas es pov khib nyuab li pab 1. qhob zoo yog pab no mas lawv tseem muaj qhov muab nyiaj pab tau rau tsev niam tais yawm txiv tim nplog ov.

pab 3 - yog pab muaj kev txawj ntse, muaj laj kam zoo ua, thiab yog cov hluas tuaj yug thiab loj hlob teb chaws mekas es tsis nyiam rov mus noj tej qub zaub qub mov nplog teb lawm.

the bottom line is hmoob nplog yog cov supply ho hmoob mekas yog cov demand.
yog tsis muaj demand ces yeej tsis muaj supply.
yog yuav muag taug mas yog tim hmoob mekas lawm.
why?
ua ntej thaum xyoo 80's tsis tau muaj hmoob mekas mus nrhiav zaub mos noj tim nplog teb ces yeej tsis muaj hmoob nplog tshaib plag nyiaj li.
tab sis tom qab muaj hmoob mekas mus nrhiav nrhiav zaub mos noj tim nplog lawm ces thiaj mam muaj tuaj lawm ne.

Cov phoojywg, Peb twb niaj hnub npau suav kom peb haiv Hmoob los thooj siab koom ntsws.
Thaum peb hais lus, ib tug yuav tau hais saib tau ib tug regardless of nws lub xeem, kevcai dabqhuas lossis lub tebchaws nws nyob.
Nco ntsoov hais tias, peb hais zoo zoo peb siab ces mob mob luag siab lawm no nawb.
Thiab peb yuav tsum nkag siab hais tias tsis hais pab pawg neeg twg, yeej muaj tus phem thiab muaj tus zoo.
Muaj tus siv lub cev los pauv nyiaj los yeej muaj cov tsim txiaj hlua.
Peb cov ntxhais Hmoob Miskas no kiag los tsis txhob xav hais tias tsis muaj cov nrhiav noj nrhiav haus rau fab kev muag lub cev no od.

Ua cas nej ho tsis ua twb zoo xav tso, cas nej tsis muab lawv sab khau los rau seb ho yuav zoo li cas?
Kuv ntseeg hais tias peb cov tuaj hauv SCH no, yog nyob tim Nplog los peb yeej tsis txawv lawv cov tid kiag li.
Hos lawv cov tid tuaj txog tim no los yeej tsis txawv peb li thiab.
Hais txog kev muag cev mas nws yog ib qho uas txaus hlub heev.

Txhua txhua leej txhais uas tau swb nws lub cev los nrhiav noj nrhiav haus mas yeej muaj ib txoj dabneeg uas txaus txaus tu siab kawg.
Yog peb tsis paub no tsis txhob lam cem tsam thaum yus paub ces yus ho xav tsis tas rov rau yus cov lus.

Ib qho ntxiv, cas peb ho tsis muab xav rau ntawm kev sib tw ua lag ua luam, kev sib pab?
Yog cov ntxhais tos qhua tid puav leej yog Nplog thiab Pubthawj xwb ces peb cov txiv neej Hmoob cov dollars kuj mus nkag tag nrho rau luag hnab tsho lawm xwb los pob.
Yog cov ntxhais uas kam nrog peb ua nkauj ua nraug yog Nplog thiab Pubthawj xwb ces cov uas peb pab tos tau tuaj tebchaws no kus tsis yog Hmoob li los pob!

HL Hmong-LAo, Koj hais yog thiab siv tau lawm nawb.
Kuv muab saib mas ntau zaus peb rov thuam peb thiab cem peb tshaj lwm haiv neeg cem/thuam peb...
Phiaj Tij laug Yaj Tshaj Koob....
aw, Txhob cem-m hmob Nplog tshaib plab nyiaj........
cov hmoob Meskas tseem hu dab nyiaj tshaj hmoob Nplog lawm ntau npaug nad.

Tej nyuag koos haum,church,noj 30.....
cov coj yeej nyiag noj tag li.....
Hmoob Nplog mas tseem muaj tej yam los khuj noj hos Hmoob Meskas ces tab meeg nyiag noj ned.......
tij noj kwv nyiaj, kwv noj tij nyiaj,yawm yij yawm dab, 2 niam txiv kiag tseem nyiag noj qees......
Hmoob Meskas mas thiaj tseem-m yog tshaib plab nyiaj nawb.

Li no ces txhais hais tias HMOOB PAB HMOOB no lawm luam maj.
Tej no ces puav leej yog kev ua lag luam huv tib si.
Tsuas yog txawv merchandise xwb nas.
Yuav tsum zoo siab rau peb Hmoob nawb.
Bingo!

HM213 Kwvtij Hmoob sawvdaws, Kuv xam pom li Hmong-Lao hais thiab, ntau yam tshwmsim rau peb Hmoob peb yeej tsis yeem tos txais tabsis thaum tsis muaj kev lawm ces tsis paub ua cas.
Yeej yuav tsum tau taug tej kev li no kom tshab peb Hmoob thiaj muaj qhov mob siab rau yus lub neej pem suab.
Muaj qhov phem phem tas thiaj yuav muaj qhov zoo tawm tuaj.

Tim Laos peb Hmoob muaj hqov phem qhov zoo, tim USA los peb Hmoob yeej muaj qhov phem thiab zoo tib yam, tham lawv pheem tas los mam ho tham peb phem ib txhia ces siv nyog thiab.

Ziag no peb khiav tsis dim ntawm qhov phem vim nws caum peb tas siab nrho, txog ib co Hmoob lawm ces tsis ntev yeej txog koj thiab kuv xwb.

Peb yuav tau npaj tej tswvyim tiv thaiv tos seb thaum txog peb peb ho yuav ua li cas.
Tsis txhob pw tsaug zog thiab nyob lom lomzem tsam tos peb nco xwb tej dej twb huam tuaj nyab txij cajpas peb yuav ua li cas no.

X Z Ib tsoom kwv tij thiab phooj ywg sawv daws, Hais li kuv hais ntawd yog hais tau nchav thiab sab dhau rau lawv lawm los, los yog kuv hais tau tseeb dhau lawm es tsis zoo mloog los ua cas, cov lus kuv hais ntawd tsis yog kuv hais, kuv yog tus sau lawv cov lus xwb, ib yam li Hmoob news ntag.

Qhov kuv hnov hais li cov lus uas kuv sau rau saum mas kuv hnov ntau tshaj 5-6 leej lawm, qhov uas lawv tau tis lub npe tshaib plab nyiaj mas vim yog lwm yam muaj ntau ho tsis ua, ho mus ua yam uas yooj yim nrhiav noj rau sab tub ntxhais muag cev no mas ntshe yuav tsis zoo txaus, Hmoob lub koob twb nrov qhov li hais ntawd thoob ntuj rau nplog lub xov tooj cua free Asia ib zaug lawm, txoj kev Hmoob nplog ua no yog thawj thawj zaug nyob hauv keeb kwm tsis tau muaj dua, uas Hmoob xeeb tau, thiab xyaum ua mus rau lub neej tshiab txheej nim no.

Kuv ntsia mas zoo li Hmoob hais lus mas yuav hais kom plhov xem, tsis txhob hais ncaj nraim rau qhov uas tus neeg ntawd ua, qhov ntawd yuav tsis qhia tau rau Hmoob ras xeev tias yog muaj neeg hais li ntawd lawm ces peb yuav tau kho thiab muaj "xab tib" ntawm nyias lub zos kom tsis txhob muaj ntau li ntawd ntxiv.

Los yog kev vam meej txheej tshiab raws cuag lawm los ua cas, kom xwv cov txiv neej mus txog twg tsis coj poj niam los tseev kom tau poj niam nrog nraim thiab ntag los yog ua cas es kuv tsis to taub li lawm.

Yog ua cas, kuv hais lus mas tab cem lawv tas li tas li ces ua rau sawv daws tej "qhuas lav" tawm tag, qee yam uas ua hauv qab rooj los tseem raug paim quav tag, mus txog qhov twg los tsuas hnov tsw quav txog qhov ntawd li, ntshe yog vim yus cov neeg Hmoob tseem tsis tau muaj kev ncaj ncees tiag pob?
Peb yuav tau muab ntaim dua, ceem kom peb tsob Hmoob uas tsis muaj teb chaws yuav tau xyaum ua neeg coj zoo dua qub, thiaj tsis muaj muaj kev cov nyom rau Hmoob sawv daws tau hais li ntawd lawm.

Kuv tus npawg mus tim nplog los nws hais tias cov nkauj Hmoob tim nplog mas lawv tsuas tshwj tus txiv neej uas tsis xawj hais lus lawm xwb, txawm tias nyob laub lawm xwb los tsuav yog neeg txawv teb chaws thiab tseem hais taus lus ces cov ntxhais kam yuav tag nrho tsis seem ib tug li no, raws li nws hais.
Nej cov mus dua tim nplog lawm puas paub txog qhov hais no thiab.

Hmoob puas tau muaj dua keeb kwm txog cov ntxhais tuaj nyob tom "khuam miv tab phaj" tos Hmoob los America los thiab ib leeg hom ib tug cab mus rau tom cov tsev tos qhua "hoos phav" Hmoob.
No puas muaj tseeb.

YTK Tijlaug Yajtshajkoob; Nplog yog ib lub tebchaws uas tshwm sim nyob hauv history ntiajteb ntev, yog ib lub tebchaws huab cua, toj roob hauv pes, xyoob ntoos zoo, thiab muaj qhov nyiaj qhov kub qhov tooj qhov hlaus ntau.
Tabsi tu siab Nplog yog ib lub tebchaws txomnyem thiab pluag tshaj nplaws nyob rau sab Asia.
Nplog cov economics tseem nyob rau tiam 17 thiab tiam 19 xws li: Fais fab, ntoos, qhov nyiaj qhov kub, qhov tooj qhov hlaus, Beer Lao, Kasfes (Coffee), ntsev, Pepsi, Luam yeeb, khaus khiab, ntais ntawv, thiab tiab tsho.

Nplog zoo li ib lub txiv phuas ua ntau txauj, tus muaj muaj tas zog tabsi tus pluag mas pluag yuav tuag.
Pab neeg uas muaj txiag npuas nuj muaj tsev zeb tsev tsua, muaj tsheb zoo nrog luag caij yog cov nomtswv Nplog uas muaj feem noj teb noj chaws, yog cov Nplog uas ib txwm yog tog Nplog dawb (Tog Vientiane) uas lawv muaj av thiab muaj neeg nyob txawv tebchaws, thiab lawv paub lus English zoo es nrhiav noj nrhiav haus yooj yim.
Pab neeg uas txomnyem thiab pluag tshaj plaws yog cov pejxeem uas lawv ua liaj ua teb, yog cov Nplog 30 xyoo uas nyob rau sab qaumteb, sab hnub tuaj tshwjxeeb yog cov haivneeg tsawg ib yam li cov Pubthawj.

Li koj hais lawm, Tseemfwv Nplog txwv tsis pub luajteb ntov ntoos, kom sawvdaws nqi los nyob nram tiaj, lajkam tsis muaj ua, muaj ua los tsis tau nyiaj, tau los ib hli twg tau 500,000k - 600,000k.
Ib hnub yuav noj 3 pluag, ncauj tsis noj los plab tshaib ces yuav noj.
Kawg yuav tau ua kom noj tau nyob tau.

Kuv twb hais rau koj lawm hais tias, hmoov muaj es koj kuv peb khiav tau tuaj txog Amelicas teb no.
Peb tuaj nyob lub tebchaws vam meej, peb noj tsaus haus qaug, muaj vaj muaj tsev zoo nrog luag nyob, txiv, niam, tub, ntxhais muaj tsheb zoo nrog luag caij.
Tsis tag li xwb Amelicas muaj tshaj 1,600 tawm lub accredit College University plus 200 tawm lub Christian College & Seminary, peb yuav kawm lub twg los tau, peb txawj npaum twg peb tau txoj haujlwm zoo npaum ntawd, peb ua neej kuv tsis ntshaws koj, koj yeej tsis ntshaws kuv os tijlaug Yajtshajkoob.

Yog hais tias peb tseem nyob Nplogteb ces peb kawg muab peb tej ntxhais rau cov thaub Hmoob laus Amelicas, ho peb tej tub los kawg yuav ua nraug zeem.
Yeej tsis muaj kev rau peb taug.
Vim li no kuv thiaj pheej hais tias, Hmoob yuav tau hlub Hmoob.
Luag tham, luag deev, luag yuav cov ntxhais mos txaus lawm, thov peb txhob ua.
Lub caij no zoo sijhawm rau peb Hmoob Nplog cov tawm tuaj lawm npaj laj xeeb tswvyim, homphiaj zeemmuag thiab tu lub cev lub siab rau lub neej tom ntej.

Victor Yang Kwv Victor Yang, Tej lus koj hais los saum, mas ntawm txoj kev ua neeg lub neej ua mus yeej yog li koj hais lawm, tab sis tseem muaj chaw khuam, qhov chaw khuam ntawd yog tsis muaj teb chaws txawm kawm tau ntawv siab nrhiav tau noj los yeej tsis tau raws li siab xav.
tsis tau qhov num tsim nyog li tus neeg txawj.
Hais txog nplog ces yeej yog lub teb chaws poob qab deb hauv neeg ntiaj teb lawm, thiaj muaj cov ntxhais Hmoob txheej nim no coj tau tus cuj pwm li hais tag los lawm saum.
Sawv daws ho soj mus ntxiv seb Hmoob lub neej tshiab yuav mus tau zoo li cas rau yav tom ntej ub.

YTK Phoojywg Hmong-Lao, Koj hais yog heev lawm kuv qhuas koj.
Kuv xav nug nej cov phooj ywg sawv daws uas tuaj hauv lub zos SCH no muaj pes tsawg leej mus tim ub los pes tsawg zaus lawm.
Yog nej mus ib ob zaug los lawm nej yuav tsis cem leej twg thiab hais leej twg plig lawm.
Peb cov kwv tij neej tsa Hmoob sab tim Blog lawv yeej nyob tau vam meej muaj noj muaj haus, ua nom ua tswv coob tshaj thaum ub uas peb tsis tau khiav teb chaws.
Cov Hmoob Blog cov neej tseem zoo tshaj cov nyob Meskas teb no lawm deb.

Cov tub/ntxhais Hmoob tiv los tsis yog txhua txhua tus yuav muag lawv lub cev.
Muaj cov kawm ntawv siab siab coob tus kawg.
Nyob lub teb chaw twg los yeej muaj cov neeg phem cov neeg zoo, cov tub nkeeg, cov nquag.
Qhov ntawd yog ib txoj kev lag luam li HL hais xwb.

Qhov kuv xav kom peb Hmoob Meskas ua mas yog thov kom sawv daws txhob mus dag dag hais tias yuav muaj tus ub tus no, lub teb chaw ub teb chaw no pab es kom lawv khiav mus ua choa fab chao feb es yoo tshaib yoo nqis raug kev txhom nyem, tuag tsis muaj ntxa.
Yog peb Hmoob Meskas tsis mus txw txw lawv ces niaj hnub no lawv twb tau zoo nyob muaj noj muaj haus.
Tsis muaj cov tseem txhom txhom nyem noj bloj mlab bloj ntoo nyob tom hav zoov.

Kwv surithay, Koj thiab Hmoob lao neb hais yeej yog lawm thiab tab sis nyias muaj nyias kev taug, tib neeg yeej muaj peb hom nyob ua kev, hom neeg 1 nws muaj los ua kom tshwm sim ib yam dab tsis rau nws haiv neeg, pluag los yuav peem kom tshwm sim tau ib txoj kev rau nws haiv neeg taug, hom neeg 2 tsis nyiam ua dab tsis nrog luag tej li tab sis yog luag ua ces nws kuj mus saib xyuas mus xauj seb lawv ua dab tsis, hom neeg 3 tsis nrog leej twg sib koom ua dab tsis li nyob ntuj teb ntsiag to tsis nrog leej twg hnov dab tsis hauv lub qab ntuj no xyov luag neeg ntiaj teb ua dab tsis lawm los nws tsis paub txog li, nws tsuas paub txog nws lub luag hauj lwm mus ua teb rov los tsev, kev khwv noj khwv haus xwb.

Kwv surithay, koj ob sob lus sum toj no koj pom li qhov koj pom ntawm qhov muag daim tawv, yog tsis ua zoo ntsia ces zoo li zoo lawm.
Peb muaj ib yawm caiv plawv tau mus tsham lub teb chaws nplog 3 zaug lawm, nws mus no txhob txawm mus xyuas, mus tsom xam Hmoob lub neej saib noj nyob zoo li cas lawm, nws tau yees duab lawv tej vaj tsev byob, thiab tej tib neeg Hmoob, tus kwv tij no pib ntawm lav 52 mus rau av liab, lav 20 nce mus rau xeev teb phoo xab vaaj, mus rau Huam phaas sangnor los rau roob nyuj qus, nqig los moos loob, mus rau naj yub xais nyab npuas lis, xeev luam nab thas, npuam kiob thiab tej thaj tsam uas muaj Hmoob nyob.

Yawg tau los piav hais tias nws mus tim nplog, nws tsis pom ib tug Hmoob lub neej zoo ntawm nws tus kheej txhais tes li, nws mus pom cov yim neeg VAJ TSEV ZOO, muaj tsheb caij, nws nrog lawv tham ces yim neeg uas ua zoo neej muaj noj muaj haus ntawd puav leej muaj neej tsa, los sis ntxhais vauv, kwv tij txheeb ze nyob rau America teb, yim twg txom txom nyem los yawg mus nrog tham, yim ntawd yeej tsis muaj ib tus txheeb ze nyob America li, yawg mus thoob plaws cov chaw li hais los saum, cov neeg muaj noj muaj tsheb caij, ua lag luam loj puav leej muaj tus txheeb ze tag nrho nyob meskas tib yam.
Raws li yawg hais mas cov muaj nyiaj muaj noj muaj hau ces tsawg tsawg li, cov txom nyem yog cov uas coob tshaj plaws, muaj qee yim neeg mas twb tsis paub ua neej tas nrho, muab tsis tau dab tsis los pib lub neej, zoo li ntawd lawv thiaj muab cov ntxhais thab rau cov yawm thaub laus Hmoob Amrica yuav mus ua poj niam kom muaj neeg txheeb nyob meskas saib lub neej pua yuav rhais tau ib kauj ruam no tam li lawv hais.
Cov uas muaj ntxhais mus yuav txiv Hmoob meskas ntawd mas lub neej kuj tsis muaj muaj, kuj tsis pluag pluag, nyob tau.

Yog li tus kwv tij no hais ces cov Hmoob nplog tus muaj xws teb chaws ces yog muaj txheeb ze nyob meskas lawm, cov txom nyem ces yog cov tsis muaj txheeb ze nyob rau asmeskas no los mas, 2 yam ua rau muaj thiab pluag, muaj yog dab tsis, pluag yog dab tsis.

YTK
