Npawg Chia, Hnub i koj tham thiab nug kuv txog tias seb kuv puas yog Yeej thiab Vws nkawv pab no.
Kuv tau nug koj tias nkawv yog leej twg no tabsis koj tsis teb kuv.

Kuv tau hnov sawvdaws tham txog nkawv lawm, tabsis tsis tau paub thiab pom tus neeg.
Sawvdaws tham muaj ceem kawg txog nkawv tes haujlwm.
Yog koj paub tseeb pab qhia me me ntxiv kom kuv muaj kev nkag siab zoo.

X Z Xavzoo, Nej hnov neeg tham txog nkawd tes dejnum mas yog nej tsis paub txog txoj kev ua kas moos ces nej yeej hais tias nws yog qhov tseeb.
Tab sis yog nej yog ib tug neeg paub kas moos ces nej yeej paub tias zaum no zab ntxias tau tsov noob qes hlais ci noj lawm xwb nws tsis yog qhov tseeb.
Peb txhua tus yuav ua ib dab tsi mas xyuam xim.
Tej zaum Yeej thiab Vws nkawd tseem yog ob tug koom nrog tus Suav thiab tus Hmoob Suav ntawd dag sawvdaws nyiaj noj.
Vim tus Suav no nws twb tsis yog UN, tab sis nws dag nkawd tias nws yog ib tug UN sawvces hauv Suav teb mus rau tom UN, ho tus Hmoob Suav mas nws yog ib tug nyuam police chief nyob hauv Pajtawg Lag xwb.
Tus Suav thiab tus Hmoob Suav tim tsum kom Yeej thiab Vws nkawd nhiav kom tau 300,000 yuam mus rau nkawd mas nkawv yuav coj Yeej thiab Vws nkawd mus nrog Tsoomfwv Nplog sib ces laj cas.
Yog li qhov point qhia tau tias tus Suav thiab tus Hmoob Suav no dag xwb mas: 1) Ob tug no twb tsis muaj authority sawvces hauv Suav teb mus nrog Tsoomfwv Nplog tham, 2) Ob tug tim tsum yuav nyiaj 300,000 yuav qab rooj tsis pub muaj record keeping, 3) twb tsis tau txog lub sijhawm mus nrog Nplog sib tham, thiab 4) tsis yuav tus tswv nplau ib txwm tawm tsam Nplog mus sign ntawv ho kom Yeej thiab Vws nkawd ob tug tsis yog tus tswv nplau uas yog US passport sign paper thiab mus nrog Nplog sib hais.
Tej haujlwm txia dej zoo li no yeej mus tsis txog qhov twg kiag li.
Kuv yeej paub zoo tias Yeej thiab Vws nkawd tegnum no yog cuav xwm.

Chia, Uatsaug nawb, kuv nkag siab zoo lawm.
Muaj ib co neeg tau tuaj tham hauv xov tooj radio muaj ceem kawg nkaus tabsis kuv tsis tau mus mloog.
Kuv xav li koj hais thiab, tej uas tseeb mas twb yeej hais tsis tau nrov tsuas yog tej cuav thiab tsis tseeb mas tham tau muaj zog thiab tsis tshwmsim tau li.
Koj hnov li cas no pab hais qhia thiab nawb.

X Z
