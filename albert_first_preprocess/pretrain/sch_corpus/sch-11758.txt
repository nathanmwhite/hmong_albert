Kuv mam piav me me raws li kuv tau ua los rau koj paub, thaum neeg txoj sia tu lawm ces cov kwvtij tuaj mus nrhiav cov thawj lwm tub ncig kom txhij thawj tus tub ncig ces yog tus yuav coj tus tuag mus rau ntuj txiag teb tsaus, ntuj nqha teb nqhuab, thaj chaw tshaib tshaib nqis nqis, tom qab ntawv ntshai tsam mus tsis txog chaw tseem kom tus txiv qeej coj mus ntxiv dua zaum ob, dhau ntawd mus nyob tsam tus tuag tsis ntseeg tseem kom tus tuag cov kwvtij kiag uas yog nws ib phaj niaj hnub qhia tuav rawv tus kuam ntawg lees tsis lees los yuam kom lees kiag, ces ho nrhiav ib team uas yog kav xwm team ntaim noj ntaim haus tua 15-20 tus nyuj los tsis txaus noj coj poj nrauj poj ncaim tuaj ua kev lom zem, twv txiaj yuam pov tej zaum tseem yog koj ib tug thiab ntag laud uas dag pojniam tuaj zov tuag es zov ciaj.
Tsis tas li ntawd xwb tej niag hauv qhua txooj los thaum ua tsis raug koj cov dev npua cai lawm tseem tuaj xawb cai lob mus cuam tshuam tsoob kos thiab.
Thaum koj mus txog tid koj niam qhuav pab $10 los yog $20 xwb los yog cov xyom cuab ua ib nyuag qhov tsis haum koj xwb txawm siv mus ywg rau tom tej lawm li ntag.

Koj txhob npau taws nawb, koj yog tus yuam kom kuv lob tej no los hais rau koj xwb nawb es yog nyhav koj lub tob hau no ces seb luag muab peb txiv coj los ua kev cai hnub twg no tuaj mus lawm tim Peb Txiv Lub Ntee wb mam sib nrhiav los yog tshaj tawm koj tus kheej es kuv mam los cuag koj sib cav txhob npau taws.

Tus kwv Dony, Xyoo no yog ib lub xyoo uas peb sawv daws tau kev ntxhov siab loj tias peb tus thawj coj GVP tau tso peb tseg, peb yuav tsis pom nws tuaj nthe kev qhuab ntuas Hmoob ib zaug ntxiv li lawm, yog ib qhov uas tu siab kawg nkaus hauv yus tsev neeg Hmoob.
Tab txawn GVP los yug rau hauv tsev neeg xeem Vaj xwb uas nws yog peb Hmoob tag nrho tus thawj coj, nrog koj thiab tsev neeg xeem Vaj tu siab, twb tsi muaj ib yam dab tsi yuav coj los tauv tau nej tsev xeem Vaj thiab sawv daws lub kua muag.
Txawm tias nws ua txiv tau ncaim peb mus lawm los peb yuav nco ntsoov nws cov lus qhuab qhia tseg rau peb Hmoob SAWV DAWS tau mloog.
Thaum hnov tias Nais phoo tso peb tseg zaum no ua rau kuv pw tsis tsaug zog ib hmos yuav kaj ntuj li tsaug zog me ntsis xwb hais tseeb qhia koj paub li ntawd.

YTK
