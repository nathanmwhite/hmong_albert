Cov phooywg txhua leej, Txawm nej tsis ua twb zoo piav nej li kev ntseeg rau peb kawm los cia kuv ho piav kuv li kev ntseeg rau sawvdaws mloog.
Yog nej leej twg coj tib txoj kev ntseeg li kuv, es kuv ho piav tsis raws li nws kev ntseeg lawm no los ho qhia tuaj es peb mam sib cog kho thiab sib cog kawm nawb.
Kuv los tsis yog ib tug expert thiab nawb, tsuas yog piav raws li tej laus piav es yus nco tau thiab raws lis yus pom tej laus ua xwb.
Nco ntsoov hais tias kev ntseeg yog kev ntseeg, nws yuav tsis logically or scientifically make sense nawb.

Hmoob txoj kev ntseeg uas poj rhawb kab yawm rhawv kev, poj ua tseg yawm ua cia uas ib txheej ua dhau ib txheej ib tis ua dhau ib tis, peb yeej ntseeg hais tias thaum tag yus txoj sia lawm, yus yuav tau mus cuag poj cuag yawm.
Peb hu lub tebchaws uas peb pojyawm nyob ntawd ua ceebtsheej.
Peb ntseeg hais tias ceebtseej yog nyob rau yeebceeb teb (spiritual world), tsis yog nyob saum yajceeb teb (earth).
(Note: Hmoob qub kev cai lub ceebtsheej thiab Christian lub ceebtsheej tej zaum yuav yog tib lub xwb, tabsis nyias muaj nyias imaginations.
Thiab kom peb paub tseeb hais tias lo lus "ceebtsheej, vajtswv, yawmsaub, tswvntuj, ntxwjnyoog" no yeej yog Hmoob cov lus ua poj ua cia yawm ua tseeg yeej ib txwm hais lo lawm, nws tsis yog cov lus uas Hmoob Christian nyuam qhuav rhawv tshiab od.
Possible hais tias Hmoob tus Tswvntuj (Ntuj) thiab Christian tus Tswvntuj (God) yog tib tug xwb, tabsis nyias muaj nyias imaginations rau tus uas nyias ntseeg ntawv xwb.

Li kuv twb hais ib zaug lawm, hais tias Hmoob ntseeg hais tias ib tug tib neeg twg muaj 3 tug ntsuj plig.
Ib tug ntsuj plig ces yog tus ntsuj plig zov lub cev.
Thaum tag txoj sia lawm ces yog tus ntsuj plig zov qhov ntxa (zov lub plhaub laus), tus ntsuj plig ob ces yog tus mus thawj thiab, tus ntsuj plig peb ces yog tus mus cuag poj cuag yawm.

Yeeb vim peb ntseeg hais tias muaj tus ntsuj plig zov qhov ntxa, peb thiaj li pheej xa mov mus rau noj, yog thaum yus mus saib lub ntxa.

Thaum peb ua tau noj tau haus lossis noj 30, peb pheej laig kom los nrog noj, yuav los noj pov hwm haus pov yawm ces yog hu tus ntsuj plig zov qhov ntxa los noj lawm xwb.

Yeeb vim peb ntseeg hais tias muaj tus ntsuj plig uas mus thawj tau thiab, peb thiaj li muaj kev xi, kev tso plig, thiab hu plig faib thiab; peb thiaj ntseeg hais tias yus niam yus txiv lossis yus pog yus yawg yuav rov los thawj thiab dua ua yus tej me tub menyuam; peb thiaj ntseeg hais tias tiam no tsis sib tau los lwm tiam mam li thov dua ntaub thov dua ntawv los ua txwj ua nkawm es thiaj li sib tau; thiab peb thiaj ntseeg hais tias cov niam-txiv lossis niam tub txiv tub, kwv tij viv ncaus uas sib sib hlub yuav thov dua ntawv rov los sib hlub li qub nyob rau tiam tom ntej.

Tus ntsuj plig no, peb ntseeg hais tias tej zaum nws twb mus thawj thiab ua ntej tus neeg tuag lawm.
Tejzaus tus neeg twb tuag lawm los ho mus thawj tsis tau thiab li.
Yog li ntawd, thaum ib tug tuag lawm, peb thiaj li tso plig to make sure kom nws mus thawj tau thiab.

Yeeb vim peb ntseeg hais tias muaj tus ntsuj plig uas yuav mus cuag poj cuag yawm, yuav rov mus ua lub neej tshiab rau yeebceeb teb, peb thiaj li qhua ke (qhia kev) rau nws mus cuag poj cuag yawm.
Thiaj li ntawg tsiaj, hlawv xyab hlawv ntawv ua nyiaj ua txiaj rau nws mus ua lub neej tshiab rau hauv yeeb ceeb, kom nws muab tej paj ntoos, xyab ntawv thiab tsiaj txhu ntawv coj mus tam liaj kom taub nyob, tab teb kom tau txoos.

Tus ntsuj plig no yog tus uas yuav rov los yuav nyuj dab ntawm tej tub ki.
Yog li ntawd, thaum peb ua nyuj dab, peb thiaj ua ib thaj neeb mus tos nws tus ntsuj plig los yuav nyuj.

Nyob rau peb zaj taw kev, coob leej ntau tus misunderstood hais tias peb poj peb yawm yog nyob ntuj txiag teb tsaus (dark & cold land), nyob ntuj nqha teb nqhuab (dessert).
Dhau li ntawd los thaum peb laig rau tus tuag, peb hais tias "noj tsis tag ntig nruab taub, haus tsis tag ntig nruab rag, yuav coj mus pub poj pub yawg noj rau ntuj txia teb tsaus ntuj nqha teb nqhuab no tad" no.
Tej no thiaj li ua rau coob tus mis mis leading lawm xwb; qhov tseeb yog thaum ub peb poj koob yawm txwv tau los hla ob thaj chaw xws li ntuj txiag teb tsaus, ntuj nqha teb nqhuab, ua raug lawv tau nyiaj tshaib yoo nqhis thiab tuag tag feem coob rau pev lawm.
Tshuav cov dim los ces thiaj li nco ntsoov hais qhov yuav coj mus pub pog pub yawg noj rau ntuj nqha teb nqhuab ntuj txiag teb tsaus.
Tsis yog vim lawv nyob ped, tabsis vim lawv tus ntsuj plig zov qhov ntxa tshaib tshaib nqhis nqhis nyob rau ped.

Yog nej ua twb zoo mloog tus taw kev, ua ntej nws taw kev mus txog rau pem ntuj nqha teb nqhuab ntuj txiag teb tsaus, nws yeej pib kiag ntawm lub zos ua tuag mus rau ib lub zos zuj zus, mam hla ib lub teb chaws zuj zus, yuav mus hla dej, hla roob hla hav mam mus txog ntuj nqha teb nqhuab, mam mus rau ntuj txiag teb tsaus ces mam mus cuag tau poj tau yawm (which is Chiyou or Txivyawg lub teb chaws - Central Chian).
Yog yuav muab hais qhov tseeb ces, kev qhua ke yog kev qhia txog peb history hais tias peb los qhov twg los.
Yeeb vim ib txheej ua dhau ib txheej, ib tis ua dhau ib tis peb thiaj tseem paub hais tias, peb no los qhov twg los tiag.

Zam txim nawb, twb tham qhov kom luv luv xwb no los tseem ntev kawg lawm.

HL Has le koj has ces, Ib tug zuv tojntxaas, ib tug moog thawjthab, hab ib tug moog nrug pujyawm nyob.
Tojtxhaas yog sau yaajceeb.
Thawjthab yog sau yaajceeb.
Pujyawm yog sau yaajceeb.
Txuj kev tuag yog hloov, plhis, losyog yug dlua xwb.
Tug moog thawjthab moog ib tug.
Thaus rovqaab yug lug ua tuabneeg, nwg muaj 3 tug lawm.
Yog le ntawd cov nplig zuv ntxaa yuav coob heev le.
Pujyawm puas muaj chaw txaus rua cov ntsujplig kws pheej moog nrug puab nyob?

Phoojywg Tony, Kuv yuav comment thiab teb koj qee yam raws li kuv kev ntseeg thiab yam uas kuv paub nawb.
Ib qho yog xav piav txog Hmoob txoj kev ntseeg rau lwm tus tau kawm thiab.
Thaum koj los to taub kuv txoj kev ntseeg, kuv los totaub koj txoj kev ntseeg lawm, wb yuav txawj sib zam txog kev tsis sib totaub.

Nyob rau Hmoob txoj kev ntseeg, toj ntxas nws yog yaajceeb thiab yeebceeb tibsi.
Yajceeb ces yog lub toj ntxas uas peb lub qhov muag pom, tabsis nyob rau hauv yeebceeb (nruabyeeb) ces yog ib lub zej lub zog tau cov ntsujplig zov qhov ntxa ntawm cov tuag xwb.
Thawjthiab los kuj txuam yajceeb thiab yeebceeb tibyam nkaus, tus ntsuj plig mus thov ntaub noj ntawv haus pem ntxwjsibnyoog (not santan) ces yog sab yeebceeb, hos thaum los thawjxeeb ua tibneeg lawm ces yog yajceeb lawm.
Lub ceebtsheej uas Hmoob poj Hmoob yawm nyob mas nws nyob yeebceeb.
Tabsis yog xyuas raws Hmoob zaj qhuab kev ces nws yuav tsum nyob somewhere in Central China, tsis li ces ces ntshe nws nyob rau saum qaum ntuj lawm.
Tibyam li cov ntseeg Christian lub ceebtsheej thiab, nws nyob somewhere saum ntuj lawm.
(Again, this is a imaginary world only) Txuj kev tuag yog hloov, Hais raws kev ntseeg ces yeej yog li koj hais ntawd xwb.
Tuag lub cev, tabsis tus ntsuj plig tsis tuag.
Yog tus ntsuj plig tuag ces nws yuav cia li yajxam (disappear) mus lawm xwb; yuav rov los thawj thiab tsis tau ntxiv lawm.
Hmoob ntseeg hais tias dab (ntsujplig) los txawj mob thiab txawj tuag.
Neej raug dab ces neej mob, dab raug neej los dab mob thiab.

Tug moog thawjthab moog ib tug.
Â Thaus Raws li Hmoob kev ntseeg, tus ntsuj plig uas mus thawj thiab ntawd, nws ncau tau ib tug mus ua ob-peb tug (known as faib thiab).
Tsis tag li ntawd los, xyoob ntoo, nroj tsuag, kabntsaum thiab tsiaj txhu los puav leej muaj ntsuj plig.
Tejzaum yuav yog ib tug ntaw cov ntsuj plig no los thawj ua ib leej tibneeg los kuj muaj.
Hos leej tibneeg tus ntsuj plig los kuj yuav mus thawj ua xyoob ntoo lossis tshiaj txhu lawm los kuj muaj.
Nyob ntawm tus ntsuj plig ntawd txoj koob hmoov.

Thaum ib tug ntsuj los thawjxeeb ua neeg lawm, tus ntsuj ntawd mam li faib mus ua 3 tug ntsuj li hais los ntawd.

Pujyawm puas muaj chaw txaus rua Zam txim uas kuv yuav teb tsis tau koj nqe lus nug no, vim kuv tsis yog ib tug expert, thiab kuv tsis tau mus pom ceebtsheej los.
Yog yuav teb kom raws li kuv lub siab xav ces kuv yuav teb hais tias "yuav tsum muaj chaw txaus, vim lub ceebtsheej ntawm tsuas yog ib lug imaginary world xwb".
Koj sob lus nug ces zoo tib yam li sob lus nug no, "Lub tsev pua kub uas Tswv Yesxus mus ua tos peb cov ntseeg puas yuav txaus tag nrho peb cov ntseeg (billions of people) mus nyob?"
Cov lus nug zoo li no, nws yuav offend each other, yog li peb yuav tau try to avoid.

Kuv twb hais lawm hais tias religious believe does not logically and scientifically make sense no ned.
Yog lintawd, nws yuav muaj ntau yam uas yuav tsis logical rau peb, tsis hais hom kev ntseeg twg.

HL Ua tsaug os Hmong-Lao.
Kuv taug Moob zaaj qhuab ke kws Moob suav muaj, Moob nplog muaj, hab Moob meskas siv ces nwg has muaj qaab hau thaus tuag moog txug thaus muab tau lub tsho tsuj tsho npuag.
Dlhau ntawd ces tej lug yaa lawm xwb.
Qhov kws suavdlawg xaam tau ces yog thawjthab lug ua tuabneeg dlua hab pujyawm lub chaw zu kws nyob rua pejceeb.
Qhov kws moog rua saab ntuj nrau u (the other side) ces yeej tsi muaj chaw txawb chaw rau kuas meej le.

Has txug saab ntuj nrau u, lawv le cov tuabneeg tawv dlawb sau rua txheej 1700 kws moog rua seem yaajceeb hab yeebceeb kuas moog lawv le tuabneeg lub qhovmuag pum, totaub rua huv nruabsab hab pum rua huv saab ntsujplig kws totaub meej rua sau yaajceeb hab lawv le tej tug psychic has kws muaj lawv le lub ntuj nrau u (the other side) hab muaj lawv le haujsaam, Suav, losyog peb Moob ntseeg hastas "muaj ntawv noj ntawv haus" losyog "txuj moo" moog zoo le ntawd qha tau hastas lub ntuj saab nrau u (the realm of the spiritual world) is real and not imaginary le koj has.
Qhov txawv ces cov psychiv has thooj le haujsaam, Suav, hab Moob xwb.
Cov ntseeg Vaajtswv kws taug lub neej lawv txuj kev ntseeg hab saib lub neej le lub qhovmuag pum hastas lug ntuj "nrau u" yeej muaj tseeb.
Lawv le cov ntsab lug nuav ces, Yesxus lub tsev yeej txaus txhua tug plig (spirit) nyob.
Lub ntuj saab nrau u (heaven) dlaav le dlaav, tub le tub (similar le the vast space in our world - earth and the galaxy).
Tuabneeg tsuas muaj tuab tug plig xwb.
Tug ntawd yog tug kws Vaajtswv muab.
Thaus lub cevntaajntsug qaug lawm.
Tug plig ntawd rovqaab moog rua sau ntuj ceebtsheej lawm xwb.
Lub cev ntaajntsug muaj tug ntsuj (soul = cell) kws yuav tau zaubmov noj lug yug lub cev kuas caj, khov, hab moog lug tau.

Tuabneeg tug ntsuj zoo le tej tsaj, xyoob, ntoo kws kws muaj ntsuj = sou = cell.
Qhov kws tuabneeg txawv dlua le tej tsaj yog tuabneeg muaj tug plig kws Vaajtswv muab.
Tug ntawd yog tug kws koj has "moog nrug pujyawm nyob".

Lawv le tej kws kuv tau tshawb hab pum, peb Moob siv lug yuamkev losyog ib txheej has dlhau ib txheej ces tej lug ntawd txawm hloov, ntxeev, hab pawv lub kuab lug lawm.
Moob zaaj qhuab ke txhajle poob moog rua ntu kws peb tsi totaub meej hastas, "ntuj txag teb tsaus, ntuj qhuav teb nkig" losyog "ntuj taug teb tom u" yog dlhau Suav teb, yeebceeb, losyog the other side (dlaab teb).
Nwg nuav Moob twb hloov tej lug ntawd lawm (ceebtsheej es tsi yog dlaab teb).
Tamsis, has txug pujyawm ces yeej tseem nyob rua "ntuj txag teb tsaus, ntuj qhuav teb nkig."
