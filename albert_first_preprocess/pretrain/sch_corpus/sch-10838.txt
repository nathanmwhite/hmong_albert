Mob ceg, mob taw, mob taubhau, mob tes, mob ko tau, mob everywhere, twb yuav laug tsaav tsheb tsi tau lug tsev......
28 cows (some say 30)....!!!!

kuv tsi tau pom (attend) ib lub ntees es yuav tau nyuj npaum li no...
muab xav xav, zoo li lam ua tsi muaj qab hau lawm xwb....
we had to dump 3 taig 3 taig zaub (cov laujcaub loj loj) after each mean.

temsis overall, lub ntees no kuj yog ib lub zoo heev, hmoob moospheeb ces tuaj tagnrho cov uas nrog ntsuab vaj sis hlub yav thaud...
kuv tus kheej ces kuj tusiab tias muaj qee yam uas ntsuab vaj xav pom ntawm kuv temsis nws ho fuas thawj fij ua ntej lawm.

thiab tusiab tias zaum no ntsuab vaj tuag lawm, ntshe hmoob moospheeb yuav tawg ua pab ua pawg.

yaweh Hmoob kev pam tuag need some serious reform.

Kuv xav tias yog yuav muab $24,000.00 nyiaj tua 30 tus nyuj mas cia muab cov neeg tuaj pab saib thiab zov lub ntees kom lawv taug luag ib tus $50,00 yuav zoo dua.

Kuv xav tias yog yuav muab $24,000.00 nyiaj tua 30 tus nyuj mas cia muab cov neeg tuaj pab saib thiab zov lub ntees kom lawv taug luag ib tus $50,00 yuav zoo dua.
Cov yawg lawv twb muaj nyiaj npaum lawm cais nej cov tuaj xyuas tsi tas yuav muab nyiaj tshav ntuj li os, txawm muab los nkim nyiaj xwb os.

Kuv xav tias yuav tau hloov, tus tuag cais nws tuag nws mus lawm, cov nyob ua nruag xav tau ntsej muag heev hwv.
Yog xav tau ntsej muag cais kav tsij coj tus laus mus ncig teb chaws thaum tseem tsi tau tuag mas zoo dua.

Kuv xav mas nej cov uas tsis paub qab hau hauv no cia li sau rau nej daim "will" hais tias thaum twg nej tuag lawm no ces kom nej tej hlub tej tshua cia li muab nej txhoov rau dev noj xwb es thiaj li tsis muaj leej twg poob nyiaj li xwb os.

Luag tej tua tsiaj ntau ua luaj li los vim luag hlub luag tus tibneeg.
Muaj coob tus hlub tuag ntawd.
Luag twb tsis tau thov nej ib cent.
Nej tseem mus nrog luag noj ib plab nrha ris es tsis muab ib cent los luag tsis thov nej.
Nej cov uas sij complain hauv no ces nej tsis yog pluag nyiaj xwb, nej pluag kev hlub tshaj plaws.
Nej txawm tsis mus nrog luag pom luag tus tuag, tsis pab luag ib qho dabtsi los luag tsis pluag, luag tsis thov nej.
Kav tsis mus sau nej daim "will" tamsim no ntag tsam ib plig lig rau nej lawm.

Yog tom ntej no peb tau tebchaws, peb yuav muab Hmoob txojkev pam tuag no reform, ho yog peb Hmoob tsis tau tebchaws no ces kav liam.

Npawg Tsuj, Koj tuaj xyuas Ntsuab Vaaj lub ntees thiab los......
kuv tau mus ua si kev deb lawm nyuam qhuav rov los txog tsev hnag hmo thaum ib tag hmo.

Peb tsev neeg nyob rau Moos Pheeb mas lwm yam mas lawv ua tau zoo thiab tseem coj tau kev cai hmoob zoo heev.
Qhov kuv tsis tshua nyiam mas thaum ib tug tuag li no mas nej pheej sawv thawv ces hais ncaj......
cov tub qa tub num yeej muab qaij coj lawm tag......
xyom cuab tsis tua 1 los 2 tug nyuj ces yeej tsis muaj qaij noj......
yog piav li koj piav ces neeg tuaj coob heev ces ham tsis sab xyom cuab kawg li.
Kuv yeej hnov cov txheeb ze hais tias neeg mas tuaj coob-b kawg li no.

Ya,Naidaaj NtsuabVaaj kuj los tau ib lub zoo nteeg vim luas txawj coj ib tsoom kwv tij Moob Moospheeb hab tseem muaj phoojywg coob, yog le luas txhaj muaj kwvtij phoojywg tuaj saib coob.
Kuv tau ntsib Naidaaj nyob rua Texas xyoo 1998hab nwg yog ib tug tuab neeg txawj thaam pem, cov laug le txuj, heev.
Nwg tuaj ua txiv qeej rua peb ib tug Yawm Koob tug quas puj tuag nyob rua Texas.
Paab Naidaaj tsev tuab neeg tus sab.
TM Cov tij kw phooj ywg sawv daws, Peb Hmoob txoj kev cai dab qhuas yeej zoo lawm.
Qhov peb yuav kho yog peb lub siab Hmoob ntshai luag hais; peb Hmoob lub siab cem thuam luag tus npaj tsis txhij.
Yog peb yuav pauv ces pib ntawm peb tus kheej los hauv peb tsev kiag xwb.
Niaj hnub no kuv txiv cov kwv tij, neej tsa thiab phooj ywg tseem tu, tu siab chim, chim rau kuv yeeb vim kuv txiv lub ntees yog tau muab pauv tsis qhib 24 teev thiab tsis tua tsiaj txhu pov tseg.
Peb cov pauv tau ces peb pauv thiab peem tawm lub txim raug neeg thuam; rub siab ntev pab hlub pab rub cov muab tsis tau qhov peev xwm ntawv los sis tias tsis xam pom txog txoj kev yuav pauv los mus rau qhov kom pab noob neej es txhob tsa dab tsa qhua xwb.

Muab xam tias ib ntees no peb sau tau $25,000.00 es muab $20,000 coj los nta lub ntees; muab $5,000.00 coj los tso rau kev pab cuam yam pem suab xwb peb Hmoob lub neej vam meej heev lawm yuam?

Lam tham pem laug caij nyoog mob allergy nrog nej xwb...

lawv hais tias cov tuag tuag pheej rov qab los ua npau suav rau cov ciaj.
cov tuag lawm hais tias, "nej txhob tua tua ntau ntau tus tsiaj rau peb.
thaum peb tuag lawm, peb cab cab cab cab mus ces tej niag tsiaj nej tua rau peb pheej nrau nrau mekas tej niag tog vaj tog tsev lawv cem cem li.
mus mus tsis muaj chaw khi tej niag tsiaj no li.
zaum no, leej twg tuag no, peb yuav nyiaj ntau dua tsiaj lawm nawb."

saib seb tej no puas ua "npog" rau hmoob.
yog ua npog no hmoob mam li hloov hmoob.

muaj ib xyoo nyob fresno, tej niag laus pheej tuag coob coob.
hmoob txawm ntshai heev heev.
lawv kuj hais hauv xov tooj cua thiab.
thiaj li muaj ib tug pog laus laus hu tuaj qhia hmoob hloov hmoob lub neej.

thaum hmoob ua raws li tus pog laus ntawv hais tag, cav cuag li tsis muaj neeg tuag lawm thiab.
phwvnyawm, koj puas nco kuv hais txog dab tsi?

28 tug nyuj ces cuag li ib tug vaj ntxwv lawm los es.
yog puas ces puas loj loj sai sai lawm.
yog siv taus ces twb hla dhau lawm.
tsuav koj mus thiab los txog vaj tse ces zoo kawg lawm ov.

"lawv" no yog leej twg?
Ib txhia neeg ces yog tias luag ua tej yam uas yus ua tsis tau ces yus hem thiab thuam luag tias tus ub tus no twb pom/hnov kiag lawm mas muaj tseeb tseeb li hais ntag. "
lawv" means "hearsay".
And it's all craps.

Thaum ub cov nyob Vib Nais twb hais tias "lawv" hais tias lub tebchaws USA no muaj nyav. "
lawv" twb pom kiag nyav noj tus ub tus no lawm ntag.
Dev niag npeeb aws, tamsim no xyov "lawv" nyob "lawv" qhov twg tag lawm.

Thaum ub thiaj li cab tsiaj xwb os.
Tamsim no, peb siv tsheb siv dav hlau thauj tsiaj "express" lawm xwb.
Tus neeg ntawd nws mus nws, nws mus txog ces tsiaj twb mus txog chaw, muaj vaj muaj nkuaj rau tag lawm.
Cov uas cab tsiaj ntawd mas vim nws cov niag neeg ua lub neej rov qab dhau lawm -- tsis txawj xa tsiaj mus kom txog chaw.
Luag hais tias neej ruam ces dab ruam, neej ntse ces dab ntse ces yog li no los mas.
Cov niag tibneeg ruam ruam ces luag twb mus luag txog chaw tag lawm los tseem ua npau suav ruam zis tias ntshe luag cab tsiaj tej niag pab ua nris nraws..."
lawv" pom li lawv xav pom xwb, tsis yog qhov tseeb.
Tsis txhob quag quag quav rau cov raum thiab vwm tej npau suav vwm ntawd.

Qhov ua npog ces yog cov tibneeg tsis thoob tsib to nrog sij mus muab "lawv" cov lus coj los ua hnub ua hmo xav xwb.

Cov laus, laus lawm ces kawg tuag xwb.
Yeej tsis muaj ib tug laus lawv es cia li rov qab txawj hluas kiag li.
Kuv twb nyob rau lub zos Fresno no tau 20 xyoo lawm.
Kuv tsis tau muaj ib zaug ntshai heev kiag li.
Ntxiv ntawd, cov tib neeg hais xovtoojcua tsis yog ib cov ntse tas tus.
Ib txhia hais xovtoojcua mas ruam kawg nkaus, lam mus hais xwb...
tej yam muaj tsis muaj los muab hais tag nrho li.
Yuav tau ua twb zoo mloog es mam li ntseeg thiaj li tsis khaws tau kev ntshai heev heev nawb.

Rau txhua tus tib neeg uas muaj txiv thiab muaj niam, yus niam/txiv ces yeej yog huabtais rau yus.
Thaum luag mus lawm, yus yeej xav kom muab txiaj muab ntsig rau luag kom tam li luag yog huabtais es yus lub siab thiaj li kaj.
You only have one chance left to show your love and gratitude.
If a million dollars will bring them back, you would happily pay.
What is 28 cows?
Although, the dead will not awaken, the sacrifice is to relieve the sorrow of the living.

personally, kuv xav tias 28 tus nyuj ntau heev lawm, zoo li muab ua lomzem lawm.
tshuav 2 tus pog, cia seb lawd puas yuav muaj kev ncaj ncees es tua 56 tus ntxiv rau 2 tus pog ntawd.

txoj niag kevcai hmoob no ces, yog tua nyuj lawd, ces cov tuaj qaij kaus, thiab cov thawv yeej coj nqaij mus tsev lawm tiag.
kuv ho tsi tau pom ib tus uas tsi coj nqai mus tsev li.
tejzaum vim li no, puav lub ntees thiaj tsi muaj nqaij noj.

but for the record, kuv ceg nyuj (kuv ua luj thawv) kuv tau muab rau xyom cuab ua noj lawm.
zoo li yog yus xij yuav xaav hloov ces, pib yus tus kheej uantej.

phawvnyawm, koj tsi tuaj ne...
yog koj tuaj ces, kuv twb tau ntsib koj lawm thiab...
tsi tag li, yog koj tuaj ces, koj twb tau noj ib pluag mov los ntawm kuv tes los lawm thiab ma brother...

phwv, kuv xav tias tejzaum koj yuav paub kuv txiv ntxawm hmoob yaj nyob nram fresno kod.
nws txheeb kuv heev, temsis lub tebchaws tsi zoo, thiab vim yog tej laus tsi txawj ua, es nws thiaj nrog niam mus rau tom hmoob yaj lawm xwb.
yog muaj sijhawm es sis ntsib no, kuv tseem xav nrog koj tham txog qhov no ntxiv..

yaweh Zhen, qhov koj hais tias tus pog laus hu rau hmoob Xov tooj cuag.
Kuv tsis hnov kiag tiam sis kuv yeej hnov lawv tham-m lawm.
Peb tsev kwv tij ua tseem coj dab mas lawv ho xav li no.
Thaum tuag kiag ib tug peb tsev neeg mas lawv tsis mus ris los yog thov lub Nruas yug los pam tus neeg ntawd lawm.
Lawv xeem zoj ib lub Nruas tshiab......
siv tas ces muab tsoo pov tseg kom nrog tus tuag ntawd mus......
yog mus qiv lub Nruas yug ces zoo li tus dab Nruas ntawd pheej hu-u cov laus ces pheej tuag-g......
Yeej yog li koj hais muaj ib xyoo mas kuv kiag los yeej ntshai thiab tiag......
vim sawv daws tuag coob heev li laid.......
cov church muaj 6-7 lub yeej puv tag mus li txhua-ua weekend naj......
yog tuag coob npaum li thaum koj hais ntawd tiag mas ib tsis cov laus yuav tuag tag ces los txog peb sai-ai lawm ntag laid.

Qhov tsis zoo mas yog sawv daws cov laus tsis tuag coob lawm ces cov Church pam tuag yuav tuag mus vim tsis tau nyiaj los them lub tsev lawm.

Yog li yuav cia rau sawv daws tuag thiab kom cov Church ho tau nyiaj los them tej nuj nqi peb thiaj yuav muaj Church pam tuag mus yav tom ntej.

qhov tua nyuj ntau-au mas yog li no......
tuaj teb chaws no cov Ntxhais los muaj cai tua nyuj rau tej niam thiab txiv lawm thiab.
Yog cov tub tsis pub lawv tua ces txhaum lawv thiab laid......
kuv mas leej twg yuav tua txog 100 tus los cia lawv tua lawv........
cov muaj niam hlob niam yau 3-4 tug poj niam lawv muaj me nyuam txog 30-40 leej ces ib leeg tua ib tug nyuj ces ham tsis txog 30-40 tus las as.

Zoo li Nai daj lub ntees no mas tej zaum tej phooj ywg zoo lwm xeem los tseem tuaj tua nyuj rau nws thiab thiaj coob npau.

Kuv yeej pom ntau-au tus tuag uas yog muaj txiaj ntsim rau sawv daws lawv yeej tua txog 20 tawm tus nyuj lawm.
Peb phaum no ces lwm hnub xav cab nyuj xyov puas yuav tau cab lawm os.

hahahaha.
lawv ces yog "lawv" xwb mas tus nus aw!!!!
lawv ces yog cov ncauj ntau ntau tom tej ntees tuag no mos...
yog koj mus ib lwm tom tsev pam tuag los ces koj yeej paub hais tias tuav tsis tau npe, tsuas tuav tau "lawv" no xwb..
hahahahaha..
xyov muaj tseeb tsis tseeb, saib mus ntxiv mog....

teb chaws no koj xob xav tias tsis muaj "nyav" ov..
nyav pawg lug..

ntshe koj ua neeb los thov vaj tswv zoo kawg nkaum li lawm thiaj li tsis ntsib nyav xwb os.
koj sim caiv dab qhuas ib ob tog xyoo meb, koj yeej yuav ntsib nyav sai sia ov...
xav sim lov?

puas yog maj?
siv airline dab tsi "express" lawm xwb?
koj twb tsis nyiam lus xaiv es koj tseem xyaum hais lus li nov lawm thiab?

hahahaha..
yog koj ntse diam, koj kuj mus ncig teb ncig chaw xam phaj xa tsiaj yom?
hahahaha..

koj xob muab kev npau suav saib tsis muaj nuj nqes mog..
ntau ntau yam yeej tshwm sim ntawm kev npau suav ov..
yog koj to taub txog mekas lo lus benzene no kuv saib koj yeej tsis hais li koj ko lawm nawb.
google it and see where such "idea" (even in the realm of science) came from.

muaj ib xyoo ces peb ib tug neeg tuag.
niag poj niam txawm ua npau suav pom poj ntxoog nyob zom zaws.
nws txawm noog, nej tuaj dab tsi nej tuaj ntau ua luaj li?
poj ntxoog txawm teb, "peb tuaj tos neeg naj.
peb tos tau ib niag lawm tiam si tseem tshuav ib niag peb thiaj tseem nyob rawv zom zaws li no naj."
tag kis ntawm nws sawv los qhia xwb ces, hmo ntawm ib niag neeg (tib tse neeg) cia li mob tuag thiab pov...
koj xav tias dag los tiag?
koj xav tias tseeb los cuav?
it's up to you, but some people take it for more than coincidence.

tham kom lom zem xwb mob koj npaum li cas naj?
koj yuav tau muaj me me imagination thiab meb.
tej nuav miv miv xwb.

vaiv vaiv vaiv, koj lam cem "lawv" dab tsi nab?
koj ho mus hais xyov koj hais zoo li cas thiab nab...
ntshe twb tseem tsis zoo npaum li ntawv thiab.
kuv mloog mas, ib co hais xov tooj cua yeej hais tau professional kawg lawm, thov qhuav ov.
tej niag xov tooj cua ntawm ces zoo li mekas tej niag thiab xwb mos...
mekas cov mas tseem muaj cov txhob txwm hais lus "ruam" ntag hog...
cav ho siv tau thiab no koj...

txhob vwm vwm cem mas phab mas lis mas..
pum hub nawb mog..
qhov "lawv" cem/thuam 28 tug nyuj ces tsis txawv qhov koj ho cem/thuam cov neeg hais lus xov tooj cua li mos..

28 tus cows.
hwj cia xav tso seb..
raws li kuv "hnov hnov" LAWV ib co hais mas li no ob...
tus nyuj es tus tuag tau cab ces yog thawj thawj tug nyuj tua rau xwb nawb..
qhov no puas muaj tseeb?
yaweh + phwvnyawm, nej puas tau hnov li thiab ntseeg li?
yog li ntawv, isn't the 27 other bovine really excessive in some sense, comparatively speaking?
