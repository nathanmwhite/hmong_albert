Dr.
Pao, Ua tsaug rau koj cov lus.
Kuv yeej pom zoo li koj ua tij hais thiab tias peb yuav tus tau xav sab pob tawb sab nraud ("outside the box") thiab xav mus kom dhau (beyond) li qhov peb pom thiab xav txog ntawd.

Tsis yog yuav xav cam nrog koj tus ua tij tab sis xav thov ntos me me txog peb haiv Hmoob txoj kev ua neej ntawm peb cov xeem.
Raws li kuv tsawb fawb, soj ntsuam, thiab luj tuag peb Hmoob txoj kev ua neej mas txhua yam yeej los xaus rau hauv Hmoob lub xeem li koj ua tij hais tiag.
Nws tsis muaj ib leej neeg twg yuav hla dhau Hmoob txoj cai CUAB XEEM.
Txhua yam yuav tsum mus kawg rau Hmoob tus nres xeem/coj plaub tsaws ntug ntawm tej laj xeem los yog tej cuab xeem.
Qhov no yeej yog ib txoj cai nruj uas Hmoob poj koob yawm txwv rhawv thiab tsim tseg rau Hmoob siv txheej dhau txheej tis dhau tis los txog rau niaj hnub no.
Kuv xav tias peb cov hluas txhua tus yeej yuav tsis muaj peev xwm mus nrhuav tshem Hmoob txoj cai CUAB XEEM mooj kav moj coj ntawm Hmoob hlo li.

Tiam sis thaum peb muab Hmoob txoj cai CUAB XEEM mooj kav moj coj los luj thiab tuag kom kawg khaub kawg ceg, Hmoob txoj cai no nws nres kav thiab pov hwm pov cuam tsis tau haiv Hmoob, nws tsuas nres thiab kav tau ib cuab xeem ntawm ib tse neeg koom caj hlav ceg ncau tug tuag dai tug qhab nkaus xwb.
Piv txwv, txawm yog wb yog ib lub Xeem Thoj los tsuav yog wb tsis koom ib lub txhoj nchuav los ces koj yeej kav tsis tau kuv hos kuv los yeej kav tsis tau koj.
Yeeb vim li no, Hmoob thiaj li tsis muaj ib tug cai haiv ntug ntoob los kav haiv Hmoob.
Yog li ntawd, peb thiaj pom Hmoob siv CUAB XEEM CAI los kav haiv Hmoob.

CUAB XEEM CAI yog dab tsi?
CUA XEEM CAI yog KAB TSHOOB KEV KOS CAI, KAB PLOJ KEV TUAG CAI, KAB MOB KEV NKEEG CAI, DAB QHUAS KAB LI KEV CAI, thiab KEV TXHEEB KEV ZE CAI.
Li kuv tau hai ntau zaum los lawm, piv txwv, twb yog plaub ntug tua neeg tuag npog nroj ntsuab lawm los tseem siv CUAB XEEM CAI los txiav txim-yuav tsum yog mus kawg rau tus nres xeem (tus coj plaub tsaws ntug ntawm tus neeg tua neeg ntawd tsev neeg) mas thiaj tag; nws yog plaub tub sab xwb los tseem siv CUAB XEEM CAI los txiav txim-tus nres xeem tuaj lav mas thiaj tseev; los sis nws yog plaub ntug tshoob kos xwb los tseem siv CUAB XEEM CAI los txiav txim-tus nres xeem tuaj lav mas thiaj tseev.
Yog yuav hais qhov tseeb ces Hmoob yeej tsis muaj ib txoj cai meej pem los kav Hmoob li-vim yog Hmoob siv hmoob lub xeem los nres, ntis, thaiv, tswj, thiab tuav Hmoob cov pej zeem.
Txog kawg nyob hauv kuv txoj kev tsawb fawb, kuv thiaj li sua xaus tau tias Hmoob txoj cai siab tshaj nplaws uas tsis muaj ib tug Hmoob twg yuav hla dhau ces yog KAB TSHOOB KEV KOS/KAB PLOJ KEV TUAG CAI.
Yog li ntawd kuv thiaj li xeem tis npe tshiab rau Hmoob txoj cai nod hu ua "CUAB XEEM CAI".

Tej kuv kuj yuam kev deb, paub tsis meej, thiab hais tsis raug tab sis kuv xav kom nej ho mus noog nej cov niam cov txiv thiab Hmoob cov laus neeg hais tias, ua li Hmoob txoj cai uas siab tshaj plaws kav haiv Hmoob ntawd yog txoj cai dab tsi?
Kuv ntseeg lawm hais tias 99% ntawm cov laus yuav teb nej hais tias lawv tsis paub tias Hmoob muaj ib txoj cai haiv.
Tab sis yog nej ho noog tias ua li thaum ib tug neeg twg mus txob plaub txob ntug (tua neeg, tub sab, etc.)
no leej twg yuav yog cov los hais plaub txiav txim?
Nqe no, lawv yuav teb nej tias yog ib tug Hmoob txhaum plaub mas yuav tsum mus kawg rau nws tus nres xeem/tus coj plaub tsaws ntug hais thiab lav mas thiaj tas plaub.
Nej ho noog ntxiv tias, ua li Hmoob siv cai dab tsi los txiav txim yog plaub tua neeg?
Nqe no, lawv yuav teb nej tias Hmoob ces kawg txiav txim nqi taub hau rau nws them xwb.
Nej ho noog ntxiv tias, cai txiav txim nqi taub hau ntawd yog txiav li cas thiab cai dab tsi?
Lawv yuav teb nej tias, qhov ntawd, Hmoob txiav txim li txiav nqi tshoob kos-nqi mis nqi hno (nqi tes uas niam txiv tu nws hlob).

Qhov no kuv thiaj xav tias yog yuav tsa ib lub koos haum los pab Hmoob, txhawb Hmoob, thiab kav Hmoob thoob nriaj teb tiam sim ho siv Hmoob tus qauv nres xeem los ua lub kaus roos Hmoob no xyov puas yuav mus tau.
My only worry is that those clan representatives may not have the authority to make decision for the interests of the Hmong as a whole but each clan representative will make decision base on the interests of his clan-if he/she is solely chosen to present his/her own clan.
To me that will contradict to the mission of UHW.

NeoHmong Koj hais yog lawm Dr.
Pao.
Tos kuv pheej ua twjywm tsis nrog luag cam li los vim yus twb coj tsis tau lawv ces yog tsis nyiam los ua twjywm lawv lawv qab xwb.
Kuv nyiam li koj hais yog tsis nyiam li lwm tus ua mas yus yuav tau los nrhiav txoj kev tshiab kom lawv caum yus qab ntag.
Qhov no los mas cov tsis muaj tswvyim li peb xav caum qab nas...
Hmoob75 neb kav tsij ua neb qhov es peb mam lawv qab xwb los mas.
Kuv nyiaj li ntawd lawm ntag.

Tom, Hais txog Hmoob kev coj noj coj ua mas mob mob Bravo lub taub hau li lawm.
Thaum twg nej United tau Hmoob lub ntiaj teb no ces Bravo mam tuaj pab nej tso suab xwb os.

Bravo.

Yog lawm cov npojyaig, kwvluag.
Criticism is part of normal life.

Without that we have no growth or development.

Ua li es nej txawm tham xwb lov?

ms Bravo, Koj puas kam tiag mad?

Ib tsam Hmong75 hu txog saib koj yuav hais licas nawj.

Pao Hmong75, Ua ntej uas koj thov caw thiab challenge ib txhia los koom koj es, koj yuav tau xub qhia kom meej koj yog leej twg tiag tiag.
Xav tias vim koj tsis tau qhia koj lub npe ces thawj coj Hmoob thiaj li tsis kam nrog koj muaj kev sib koom tes no nawj.
Nco ntsoov tias: Zaub tsib tsis yog ntxuag, Nciab tsis yog luag.

Xeng
