Txhua zaug ua LPDR mus caum tua cov Hmoob hav zoov lossis ua phem rau Hmoob mas lawv pheej hais kom Hmoob yuav tau sib pab sib koom.
Kuv tsi to taub tias yuav sib pab sib koom li cas rau qhov lawv hais xwb lawv twb tsi nqis tes ua li.

Kev ua rog nyob Gaza zaum no mas nom tswv Israel hais kom txhua tus Israel yuav tau sib pab no mas cov neeg Israel uas nyob New York tsi hais tus muaj zoo Business, tus ua fire fight, tus ua nai khu los yeej sawb sim thiab mus volunteer ua tub rog thaiv lawv haiv neeg li lawm.

Kuv xav mas yog pheej qw qw xov tooj xwb yuav tsi muaj qab hau dab tsi.
Yawg Pov Vwj, Yawg Npliaj Liag Vaj, Yawg Ywj Pheej, Yawg Peter Phia Xiong thiab cov nyiam ua nom li newhom, caubfa lawv cov no yuav tau sawb sim thiab ua ntej mus nqa phom AKA lossis M16 tiv thaiv Hmoob lawm tim nplog teb ntag mas thiaj muaj qab hau.
Yog qw qw xwb tsi ua mas txhob qw qw cov tim nplog thiaj tsi muaj teeb meem.
Cia cov tom hav zoov muaj xwb thaum lawv tawm los tas cais teeb meem thiaj tas.

Yog qw lawm yuav tau mus ua kom tiav ntag thiaj muaj qab hau.

Cov tim hauv zoo los tab qw rau lawv kom mus hais UN pab.
UN tsi lam mua pab lawv li os rau qhov UN twb tsi tau kom lawv sawv tawm tsam nom tswv nej ua cas UN thiaj yuav pab maj.
Yog yus yuav tawm tsam nom tswv cais kav tsij muaj plan, muaj vision, muaj goal saib yus yuav ua li cas xwb hos.
Thaum ob tos sib ua nias qees tsi mus tsi los thiab neeg tuag vaj tse pob tsuag tsi mas UN mam tuaj hais pob.
Yus tab khiav nkaum xwb es yuav kom luag tuaj pab no luag yuav ua li ca tuaj pab maj.

Yog tsi muaj peev xwm ua no cia li los koom nplog yuav zoo dua, yog tsi koom no yuav tau muaj hom phiaj thiab ua tiag tiag.

Peb Hmoob ces tsuas hais ntawd lub qhov ncauj nkaus xwb txawm hais tsawg los yeej paub ntau lawm, vim Hmoob yog ib haiv neeg uas ntshai ntshai txoj kev tuag, vim Hmoob muab Hmoob lub xeem los saib loj tshaj Hmoob lawm so txawm yuav hais hais 2-3 generation tom ntej los Hmoob tsuas nyob li no, vim Hmoob nyiam ua neej nrog nag hmo thiab tej dab neeg yav tag los xwb, Hmoob tsis nyiam ua neej tag kis thiab nrhiav pauv yam tshiab rau Hmoob lub neej, vim koj ua kuv rhuav, kuv ua koj lauj ua ntuv zus los txog niaj hnub no los tseem zoo li qub ces pab tsis tau lawm os....!

Hais tseeb tias tsis txhob muaj cov Hmoob tawm teb chaws hais hais ub hais no rau cov Hmoob havzoov ces nyaj 30 tawm xyoo no lawm yeej tsis muaj Hmoob nyob havzoov lawm...!
Vim kuv yeej yog ib tug Hmoob havzoov pib thaum xyoo 1976-1979 mas hais muaj zog zi uas yuav muaj lub teb lub chaw kom sawv daws rau siab ntso ua nyias txoj luag hauj lwm..
Tos 1 hnub dhau 1 hnub, 1 hlis dhau 1 hlis.
ntuj teb ntsiag moo to tsis muaj quav dab tsi late 1979 thiaj txiav tsim siab khiav los rau yeej tawg rog vinai, tuaj rau mekas no tau 28 lub xyoo no los tseem niaj hnub hais tej lus uas thuam peb nyob havzoov es hais rau peb thiab.....
Kwv tij Hmoob yog yauv hais zaj no mas mob ntsim puag nruab siab tuaj rau neeg txoj kev dag ib tug rau ib tug ua rau haiv Hmoob tuag lawm tsheej roob tsheej hav suav tsis tag...!

Hos hais txog ntawd mojthem kuv kuj tau sau ib zaug Email mus complain rau lawv txog qhov lawv pheej muab Hmoob havzoov los hais xwb li tias pab no nyob qhov no raug tua npaum li no, pab no nyob qhov no ua li no, kuv kuj kom lawv tsis txhob muab yus tej neeg li chaw piav piav rau saum huab cua ua li ces Hmoob havzoov tus yeeb ncuab paub tias lawv nyob qhov twg thiab yooj yim rau lawv mus caum mus tua.
Tiam sis Mojthem tseem teb kuv tias tej zaum kuv tsis pom thiab tsis paub txog lawv lub zeem muag thiab hom phiaj.
Thaum no kuv thiaj rov los muab ua zoo xav zoo lawm tias ntshe yog Hmoob hais lus rov qab lawm lo lus tias "HMOOB HLUB HMOOB" ntshe lub ntsiab lus yuav yog hais tias "HMOOB TUA HMOOB KOM TUAG TU NOOB" no ho..!

Zoo siab yug los ua ib tug tub Hmoob rau tiam no, tiam sis ho tu siab uas Hmoob tsis muaj txoj kev sib hlub, sib pab, sib hwm, Hmoob yuav hlub yus ces lawv hlub thaum yus 1 los pa nqus tsis tuaj lawm lawv xwb os Hmoob....!
