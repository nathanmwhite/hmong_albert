Muaj ib rooj tshoob (took place this past weekend)...
thaum niam txiv tog tub tuaj ua tshoob ces niam txiv tog ntxhais yuav kom tog tub tso nyiaj los kho 2 cases qub qub 6-7 xyoos puag nram ntej ub lawm tso lawv mam li nrog tog tub ua tshoob no.
Yog tsis kho ces lawv tsis nrog tog tub ua tshoob li no.
Hais hais 1 hmo kaj ntug hais tsis haum li ces cov niam txiv tog ntxhais ci li muab tog tub ntiab tawm los tsev lawm xwb.

Piav txog 2 cases qub qub uas tog ntxais tsis txaus siab es yuav kom tog tub kho mas yog li no: Case1 - nkawm niam txiv no mas tus txiv yog ib tug neeg lus tsawg tsawg hlwb tsis tshua zoo ces noj nyiaj SSI xwb ces nws niaj hnub nyob hauv tsev xwb.
Ho tus pojniam mas ho yog ib tug neeg ntse ntsuav ces nws niaj hnub mus ua hauj lwm thiab mus ua Casino ces nws txawm mus deev hluas nraug lawm ces muaj ib hnub ces tuaj pojniam ci li los hais rau tus txiv tias nws tsis yuav nws tus txiv lawm no xwb ces nws ci li khiav mus yuav txiv tshiab lawm xwb.

Case2 - tus txiv no mas muaj niaj hlob niam yau thiab yog cov nyuam qhuav tuaj tim Thamkrabok tuaj ces tuaj txog tau li 1 xyoos xwb ces tus niam yau no ci li tsis kam yuav tus txiv lawm xwb.
tus txiv kuj tau thov 2 tog kwvtij thiab tog neej tsa pab hais tag los tus niam yeej tsis kam yuav tus txiv li lawm.

2 cases hais los saum toj no ces 2 tug pojniam mas yog 1 xeem xwb thiab yog cov kwvtij tog ntxhais ntawm rooj tshoob no cov ntxhais ntag ces lawv yuav kom them nyiaj kho 2 cases no tag tso mas lawv thiaj mam li nrog tog tub ua rooj tshoob tshiab.
Yog tsis them ces lawv tsis ua tshoob li no.

Tog tub kuj tsis kam kho vim: 1. tsis yog 2 tug txiv tsis yuav 2 tug niam.

2. vim yog 2 tug niam tsis kav yuav 2 tug txiv xwb.

3. twb hais tog kwvtij thiab to neej tsa pab hais muaj nchaw txawb nchaw rau tag lawm Txawm npaum li no los tog ntxhais yuav kom tog tub tso nyiaj kho xwb.

Yog koj yog tog tub no koj yuav ua li cas.
Koj puas kam tso nyiaj kho thiab?
Koj xav li cas?

NO NAMES NO CARE.

Peb Hmoob leej twg los hais tias zoo xwb vim peb tsis saib peb tus kheej hauv mirror.
Feem coob mas kuj ntshaw rau txoj kev zoo tabsis muaj ib txhia ces yog thaum luag cev tes rau nws qhov ncauj lawm ces nws yeej txhob txwm xo luag tes kom kawg.
Kuv ho piav ib case ntxiv rau koj case no rau peb sawvdaws xav thiab kawm.
Case no muaj raws li nram no.

Case no involve cov neej tsa xeem Lauj.
Niam txiv kuj yog cov ntsee kev cai Vaj Tswv.
Leej txiv kuj yog ib tug xib hwb thiab.
Nkawv muaj 3 tub tub hos 2 tug ntxhais.
Tus tub hlob kuj yuav pojniam nkawv kuj mus them tus tshooj tshiab uas yog $5K rau xwb.
Ces nkawv tus nthxais hlob ho mus yuav cov neej tsa Hmoob Thoj ces nkawv ho sau $7K.
Thaum nkawv tus tub thij ob ho mus yuav cov neej tsa Hmoob thoj (tsis txheeb tus vauv Hmoob Thoj cov) ces nkaws ho tsis kam them $7K.
Nkawv tsuas kam them $5K xwb.
Hais mus hais los tsis haum ces tog Hmoob Lauj cia li sau nram khiav rov los tsev lawm xwb.
Los tau ob nyug hnub xwb ces tus tub cia li sau nra mus thawj tus ntxhais lawm xwb.

Mev, Dub, Dawb yuav twb tsis hais tau ib nyuag pluas mov los noj zeem neej tsa ua cas Hmoob yuav no ces nim yuav hais ub hais no.
Yog muaj li koj hais ces tog tub kuj txi xwm kab zoo es thiaj tsis poob nyiaj.

Yog tsev Hmoob twg tseem muab tej qub lus los hais ces tsev ntawd tsis muaj tus coj os...
hais ntau tsis tau kua haus.
Kwvtij, puas yog koj mus ua mejkoob rau rooj tshoob ntawd os...
Ua mejkoog mas yuav tau txawj ntxias niamtxiv ob tog kom lawv hais sib haum yus thiaj tau ncej puab qaib noj laiv.

On Sep 19, 9:35Â am, surithay <***@yahoo.com> wrote: Dr.
Suav-- tu siab kawg hais tias ua cas peb hmoob tseem coj stone age tag npaum li no li tiag.
Qhia ncaj rau koj tias, tog ntxhais ces yog nej cov caiv plawv ntag.
tus coj tshoob coj kos ces yog Txoos Npliam Yaj ntag.

kuv rov qhia ntxiv tias, thaum xub xub tuaj txog ces tog tub yeej xub xub tso $200 los muas niam txiv lus nkib lus nkaus 110 tsav yam kom tsis txhob muab tej qub pob caus coj los hais lawm.
tom qab niam txiv tog ntxhais muab 2 cases qub qub no coj los hais ces tog tub kuj los thov 1 lwm los tog ntxhais tsis yib li ces tog tub thiaj rov rho kiag $200 ntxiv total $400 los thov kom tsis txhob muab qub cases coj los hais lawm es thov hais qhov tshiab xwb los tog ntxhais yeej tsis yib li thiab..
yuav tsum kom kho xwb mas thiaj tag yog tsis kho ces kom tog tub ci li tawm mus tsev xwb no.
thaum kawg tog tub thiaj tau tawm mus tsev lawm.
thaum lawv tawm los tsev lawm ces tus tub thiab tus ntxhais mas quaj kawg, tab sis niam txiv ci li muab tus ntxhais locked kiag rau hauv txaj lawm ces tus tub ci li tawm los tsev lawm xwb.
pab hlub kawg li...
ua cas tej niam tej txiv yuav coj li no li laus.

ob case no puas muaj relation li cas nrog tog tub na?

haum ces nyob ua tshoob kom tiav.
tsis haum lawv ntiab ces sau hnab rov no xwb mas.
tog tub mas ceev faj thiab ov tsam ntxhais under age hos tub over age ces tog tub nyob nkuaj ntag ov.

ua zoo tsam lawv twb caws voj zoo zoo tos nej ib nyuag yuam kev ntxiv ces mag kiag xwb ov.
yog lawv heev npaum li tiag tsam ob case ntawd tog tug yog ib tug sawv heev hlo txheem ob case btawd thiab ne.
saib kom meej ov.

tus tub muaj 26 xyoos lawm ho tus ntxhais muaj 22 xyoos lawm.

tog tub cov coj tshoob coj kos txheem tsis lees los kho vim tsis yog cai kho lawm, tab sis twb zoo siab muab $400 coj los thov muas tog ntxhais kom muab 2 cases qub qub no pov tseg es hais qhov tshiab xwb los tog ntxhais tsis kam tseem muab tog tub ntiab tawm mus tsev thiab.
yog koj yog tog tub koj xav li cas?

hais txog qhov mag jail ces yuav tsis muaj vim 2 tug puv hnub nyoog lawm.
tab sis kuv ntseeg hais tias 2-3 hnub tom ntej no ces tus ntxhais ci li yuav khiav mus nrog tus tub nyob ces tog tub ci li tsum tsis tuaj hais tshoob ntxiv lawm ces tog ntxhais plag ntshav tsis tau nyiaj no xwb.

Kwvtij, yog muaj tseeb li koj hais ces kom tus tub thiab tus ntxhais nkawv cia li mus nyob nkawv uake, ua niamtxiv xwb los mas.
Nkawv mus nyob nkawv uake, mus ua marriage license yeej tsis txhaum leej twg li os.
Twb tsis yog tim nkawv es tej niag laus yuav muab nkawv txoj kev sib hlub txiav tau licas!
Tus ntxhais thiab tus tub no kuj tseem Thaib teb (HTT) heev thiab yog nkawv twb sib hlub sib tseg tsis taus lawm es tej niam laus muab sib faib tseem kam thiab.
Kwvtij koj yuav tau hais rau ob tog cov laus hais tias tsam nkawv ua li Huaj thiab Pajnyiag nkawv no nawb!
Yog tub/ntxhais sib hlub lawm yuav tsum tsis txhob txiav.
Yuav tsum txhawb kom nkawv lub neej zoo xwb.

Peb niam nos mas yog leej twg sij ua nyuaj2 ntag ces mus saib laj tso ces qev kauv txhais lawm nawb.

Kev txhaum mas tsua hais kiag ntawm tsev tauj tsev xwb, kwvtij xwb ces tsis txhob muab coj los teem lawm nawb, yog tus tuam tus pwg ntag ces cias lis them xwb tsis muaj nyom.
Hus ua yog kwv tij ib xeem los yog ib pab xwb ces ua ncaj raim xwb.
Luag teb chaw yeej ua los lawm ntau heev, qes mis qes nos 5k xwb leej twg yuav tshaj ces saib tus coj yog leej twg xwb, hais tsis tau ces sau khaub nab xwb.

Peb tsuas hnov ib tog lus xwb.
Tej zaum txog txij luag ua nyaum npaum ntawd thiab los yeej muaj me ntsis lus tsi sib haum lawm.
Hmoob tej tshoob no mas kuv tsi qhuas tog twg.
Yog tau tus ncaj tauj tus ncaj ces tshoob mus zoo.
Yog tau cov uas sib cib nyeej tuaj sib ntsib lawm ces yeej nyuaj xwb xwb.
Kuv tsi hais lwm tus, kuv hais kuv kiag xwb, yog pab neej tsa twg es yuav tau yus tub ntxhais mus es pheej hais lus tuam mom yus mas hnub twg nws rov tuaj thab txog ces yeej yuav rhaub kua nceb kom ntau me ntsis rau haus ntag hos.
He he he Phoojywg Kwvtij & sawvdaws, Kuv los xav li phoojywg fajkhaum hais thiab; peb tseem hnov ib tog lus xwb mas kuj tsis paub hais tias tog twg yog tog nkhaus, tog twg yog tog ncaj.
Tabsis txawm li cas los peb yuav tau muab tej niag kev mob siab ntsim plawv, tej niag lus noj nqaij daig dab haus cawv daig nru no tso pov tseg.
Muaj qhov tshiab, cia hais qhov tshiab xwb.
Tej qub lus uas twb muab hais muaj chaw txawb chaw rau lawm ces cia tso tseg txij li ntawd xwb.
Yog peb ua nyuab ces peb yuav tsis tau nqaij noj thiab yuav tsis tau kua haus xwb.

HL Cov Phooj Ywg.

Tam sim no peb nyob USA, peb noj Humberger/Hot Dog/KCF/PIZZA.
Peb siv Cell Phone/Internet/Face Book lawm xwb.
Ua cas peb tsis "CHANGE".

Tseem pheej siv txoj hniag kev "100, 1000 xyoo: dhau los lawm xwb.

Thaum twg thiaj li yuav zoo li luag lwm haiv neeg.

New couple, new way, new wedding new plan --- cov yawg.

Txawm tog tub, tog ntxhais los kuv xav kom peb -- use the present time and look forward to the future, and please do not go back to the past...

Kuv tus TX no, yog nej leeg to txog kuv tsev lawm ces --- very easy.

Nyob lub WORLD no, yog haiv neeg twg tseem look back to the past ces haiv need ntawd yeej paub qab lawm xwb.
Peb twb tuaj tau 36 years rau USA lawm it is time to loom forward to the future "OK".

Take care TX.

raws li saib koj qhov post mas ntxim koj yog ib tug ntawm tog tub.
vim li ntawd ntxim peb hnov ib sab lus xwb ces tsis paub yuav feeb qhov tseeb.
yog tias muaj tseeb npaum li koj hais ces tog ntxhais los tsuas muaj li xwb ces yog tog ntxhais nkhaus dhau lawm tiag li lom.
mus tsev bye bye tsis nkim 5k thiab lub plab yuav ntim cawv ntau ntau.

yog tseem xav yuav tus ntxhais ces ua li daj hau xwb mas hnub nyoog txaus txaus ob tog.
drive to vegas marry drive through windows to get the marriage license.
nkawv mus nyob nkawv tsis kk li lawm xwb mas.

yog muaj tseeb li koj hais tiag mas niam tais yawm txiv hmoov tas lawm os.
yog hnov ob tog lus mas ntshe tog ntxhais ho muaj tej lub pob chis uas koj peev tsis txog xwb.
yog daj hau hom los tsis nyiam ces mus 18 xeem.
lawv yuav kom nej ob tog them hourly/daily fee nyhav tsawv.
lawv muab ob tog caws kom ntev ntev poob nyiaj txaus txaus ib tog yuav nyoo xwb.

5 txhiab thiab 7-8 zeeg cawv ces tsis pom lawm laud.

Puab yawm aws....
tej nuav ces twb qha tau rua peb Moob paub tseebX lawm tas peb tseem nyob sau Roob Kubtwm xwb nua las mas....
es ua caag tseem tsis paub hab lauj.
Whenever we still have this kind of issues among us, there is no hope for hmong advancement.

cov phooj ywg-- nej ib co yeej raised a valid question lawm.
tab sis kuv qhia rau nej tias, tseeb ua tsis tau cuav, cuav ua tsis tau tseeb.
qhov kuv hais no yeej muaj tseeb tiag.

Muab hais los ces tim tog tub me ntsis lawm es rooj tshoob no thiaj li plam.

1. Tog tub: Yus pom xeeb mus yuav luag, dub twg yuav tau ntxhua twg.
Ntuag twg yuav tau ntxiv twg.
Yuav tsuas xav yuav qhov dawb dawb xwb, tabsis yus ho tsis kam ntxhua kom dawb.
Dub los tsis ntxhua, ntuag los tsis ntxiv...
txhais tau tias yus tsis xav tau luag ib lo lus zoo coj mus ua neej tiag.

Hmoob hais tias, ib txhab nyiaj yuav tsis tau niam txiv ib lo lus zoo.
Luag yuav kom nrog luag tham 2 rooj dhau los kom tej pob caus plam mus xwb es yus ua tawv qhawv tsis kam tham mas txawm tsis kam tham li ntag...
cia li muab nyiaj ntsaws luag qhov ncauj kom tsis txhob hais lawm xwb...
yuav dub doog npaum li cas los kom luag tsis txhob hais lawm...
ua li ntawd tsis yog ib qho zoo vim luag tus ntxhais yuav mus ua neej, luag xav kom yog mus lawm no, mus ua lub neej zoo tiag tiag...
kom tsis txhob muaj lus nkib lus nkaus dai ncuv rau tom qab.

Tog tub xav tau luag neeg, tabsis tsis xav nrog luag hais zoo.
Yog luag hais ntau ces khiav...
li no yeej yog neeg tsis nyiam qhov zoo.

2. Tog ntxhais: Yog niag ntxhais phem dab tuag es ntshai tsam tsis tau txiv xwb ces, yuav tau ua li nej ntau tus hais tiag ov...
yuav tau txhob hais ntau ntau yav tsam yus me ntxhais tsis tau qws txob tuav tiag ov.
Yog li...
txawm mus yuav dub, yuav dawb, yuav mev los tsis txhob hais tsam ces yus niag ntxhais tsis tau qwv txhob los quj nws me tshuaj khib....

Tabsis, yog yus yog ib tug tseem niam tseem txiv, hlub yus tus ntxhais tiag...
xav kom nws tau ib tug zoo tseem txiv neej...
yuav tau xyuav seb ntuj vau tus vauv puas nres, av pob nws puas txheem.
Yog tso me ntsis kav thawj xwb txawm siv dhia lawm tiaj lias lawm ces, leej twg thiaj li ntshaw tus ntawd ua vauv?
Hmoob hais tias tus ntawd "ua tsis taus txiv".

-------------------------------------------------------------- Nej coob tus xav yuam kev lawm tias kev sib yuav ces tsis tas yuav muab hais ruaj ruaj...
xav kom ua li neeg "vam meej" es cia li nug kiag tias "do you accept" no xwb?
What a bunch of crap that is.
Do people really "accept...
to love, to have and to hold...
'til death"?

Look at the statistics.
50% are liars.
Many "non-stone-age" Hmong have become civilized enough to adopt the "leave it be" attitude that nowadays, those innocent Hmong quickly follow the "I accept" statistics.

On Sep 20, 11:44Â am, vimhlub <***@gmail.com> wrote: py vimhlub-- looks like you are contradicting yourself.
koj twb hais (said on the other post) tias kev hlub mas yog ua raws li 2 tug qhov kev ntshaw mas thiaj yog kev hlub no ne.
tub ntxhais sib yuav los same thing.
2 tug twb sib tham, sib nyiam, sib hlub thiab txiav txim siab los sib yuav ua niam txiv nyob ua ke lawm ua cas niam thiab txiv tseem tsis los ua li nkawv txoj kev ntshaw no mas.
tiag tiag ces niam thiab txiv yuav tsum los nrog tus tub thiab tus ntxhais tham, nug nkawv xwb tsis tas tseem yuav nrog lwm tus tham li lawm.
tab sis niam thiab txiv twb tsis ua li ne.
niam thiab txiv tseem yuav kom kho nyiaj npaum ub npaum no mas mam li cia 2 tug sib yuav.
Yog tsis kho ces muab kiag tus ntxhais kaw nkaus (lock) kiag rau hauv txaj ces muab tus tub ntiab tawm mus tsev xwb.
ua li no puas yog ua raws li nkawv txoj kev ntshaw no mas?

by the way, "dub twg ntxhua twg, ntuag twg ntxiv twg" can only work in the old days and in today's courtroom, certainly not in a happy place where weddings take place.

yog thiab tabsis tshuav: 1.dub twg ntxhua twg 2. ntuag twg ntxiv ntawd: muaj tseeb kawg TABSIS qhov dub thiab ntuag ntawd puas yog tog tub yog tus ua kiag ma?
yog muaj pov thawj zoo tias yog tog tub ua dub ua ntuag tiag ces kom lawv mus tsev YOG KAWG LAWM.

NTSUAS KOM ZOO THIAB OV.
kuv twb ntsib ib zaug dua lawm hmoob yuav kom tau 12 mam pab hais ib tug niam ntxawm rov qab thaum nkawd ob tug tsis sib haum.
peb them 200 lawv tias 12 yog $1200 lawv tsis txais peb 200..
peb nkag nraum tsheb.
peb mus tsev du lug.
tom qab no nws nyob nyob tsis muaj qab hau nws rov los tsev nws los nws tsis yuav neeg mus tos lawm.
tus txiv ntawm tias mus tsis yuav koj lawm.
tas li xwb.
lawv kho lawm 400 yuav yuav ces khaws tsis yuav ces tas tsis pom lawm.

hmoob qhov nyuag 12 24 36 190 no mas ib txias muab cuab loj kawg li ov.
peb twb khiav dim ib zaug 12 1200 lawm ntag thiab ov.
vim raws li pom niaj hnub no 12 yog 200 24 yog 400 xwb na.
nws yuav kom 12 yog 1200 peb mus tsev tsum kiag xwb.
yuav yuav 1200 mus khawv tiag nawb.
kuv kuj ho pom muaj cov hais 12 kom yog 1200 los yog ib choj kiag los kuj tau lawm thiab tiag.
ib choj poob nrawj saum rooj lawm thiab ov.
cov choj tshiab lawv muag pheej yig tom tshav puam tsis yuav ov.
muaj tus paub sim pov choj nyiaj ntawm tes.
pov ob peb teg ces nws paub yog nchuav tshiab los yog nyiaj laus qub.
nws pov pov tas muaj tej choj nws tias $10 los tsis them nqa mus nyav dawb xwb chojh ntawd yog hom $25--$50 tim tshav puam ntag mas.
kuv mus yuav 3-4 choj los kom nws sim pov lawm paub zoo kawg.
choj kuv yuav 1-3 puas nws pov tas nws xaiv choj ntawd lawm thiab tiag.
choj nyuag 50 ces nws cov haus xwb.

kwvtij, Qhov kuv hais tsis muaj contradiction os.
Yeej tseeb tiag tias, nyob rau hauv kev hlub, yuav tsum nug kev yeem ntawm tus neeg ntawd.

Tshoob kos tsis yog tshwj los nug tus tub/ntxhais.
Tshoob kos yog tshwj los nug niam nug txiv...
los xyuas seb yuav ua li cas "koob thiaj li yuav yoj, xov thiaj li yuav los nyog"...
yog kev tis neej tis tsav, tis nruab tis ze...
Tsis yog yoog raws 2 tug me nyuam xwb os.

Qhov yuam kev mas yog qhov uas nej nug tus tub/ntxhais xwb ces nej txawm siv hais tias "tshoob kos mus tau lawm" no.
Yog nug tus tub/ ntxhais xwb twb tau lawm ces tseem ho tuaj ua tshoob dabtsi?
Nkawv sib sau nkawv, txawm yuav ntxeev tiaj khwb rwg los yog nkawv kev yeem lawm ces niam txiv txawm hais/tsis hais los "the damage was already done".
Tabsis, ho yuav tuaj hais tshoob, qhov ntawd, tsis yog 2 tug tub ntxhais lub luag lawm.
Qhov ntawd, yog niam txiv lub luag.
Qhov no yog qhov nej coob tus tsis pom thiab tsis to taub.
Yog yuav li 2 tug tub ntxhais yeem xwb ces tsis tas yuav tuaj hais tshoob li los mas.
Nkawv yeej yeem nkawv los ntxov lawm os.
Yawg "doctor" twb hais tias ua li Mev, Dub, thiab Dawb ua xwb no nes?
Ntawd thiaj yog kev vam meej no nes, puas yog?

When you submit to the jurisdiction of a court then you must follow the rules of the court.
When you submit to the authority of the parents, then you must follow the rules of the parents.
This is what most hypocrites do not understand.
They want to win any way and anywhere they can.
If they cannot win with the parents, then they turn to the court...
if they lose in the court, then they turn to the parents.
Is this how "civilized" people behave?

Yog peb yog txiv neej yawg, peb yuav tau lees paub seb peb yeem yam twg.
Tsis txhob saib zoj tias yog kev cai Hmoob yeej no ces hais zoj tias, "peb yog Hmoob ces cia peb ua li Hmoob ua."
Saib zoj yog kev cai Asmeskas yeej ces, hais zoj tias, "Hmoob cai yog 'stone age'.
Peb twb nyob Meskas lub teb chaws lawm, cia peb ua li Meskas ua."

THIS is a contradiction.
You failed to see that?

Hais txog Hmoob tshoob kos...
luag tsis nug los yog cai nug.

Precedences, rules, processes and procedures must be followed in any "civilized" proceeding, you don't think so?

Hmoob tshoob kos yeej hais lawm tias, "dub twg yuav ntxhua twg, ntuag twg yuav ntxiv twg"....
kom 2 tug me nyuam muaj neej ua THIAB kom peb sawv daws tau kev neej kev tsav.
Hmoob tshoob kos tsis yog muab 2 tug me nyuam sib sau ua niam/txiv xwb...
Yog muab sawv daws sib sau los ua ib tse neeg kom muaj kev sib hlub sib pab lawm yav tom ntej.
Tog tub tsis paub li ntawd los?

People these days are so selfish that they are only concerned about their immediate needs...
and just want to rush to orgasm, ignoring the importance of foreplay.
You want the girl/man, but you trample all over the parents.
This is civilized?

Kwvtijphmoob, nws pheej ua ua zab tej story no kom muaj lus sibtham xwb nad.
yog hnub twg hnov tiag tiag lawm no mam li make comment rau....
LOLz!

vim 2 qhov story no tsi sib koos li thiab nrug deb rau roojtshoob dhau hwv lawm.

Born txh2maj, thiab sawv daws, muaj tseeb kawg TABSIS qhov dub thiab ntuag ntawd puas yog tog tub yog tus ua kiag ma?
yog muaj pov thawj zoo tias yog tog tub ua dub ua ntuag tiag ces kom lawv mus tsev Â YOG KAWG LAWM.

Peb Hmoob li ces yog muab tsis tau tes luag yeej tsis lam hais yus ib zaug.
Yog tsis muaj es luag cia li lam iab liam yus, tub qaug ho!

Txog txij luag hais los yeej yog yus lawm luag thiaj li hais.
Qhov luag hais ntawd tsis yog luag phem luag thiaj hais.
Luag hais los twb vim yog luag xav kom zoo luag thiaj li hais.
Vim tias yav dhau los lawm, ntshe yus twb ua rau luag tshuav siav lawm xwb, yog li luag thiaj li xav tias tsis kho los yuav tsis zoo, yuav tau kho kom qhov phem dhau los mus ua qhov zoo es kom yav tom ntej tsis txhob muaj khuam ntuv ntxiv rau sawv daws lawm.
Hmoob tsis xav phem npaum li nej cov tsis to taub hauv nod xav.

Hmoob yeej paub zoo lawm tias peb yog Hmoob neej Hmoob tsav, yeej yuav sib cuam tshuam ib hnub xwb, yog li, xav kho kom "koob mus yoj, xov los nyog".
Tsis xav kom koj ua khib khib kuv los yog kuv ua khib khib koj...
xav kom Hmoob sib saib taus thiab sib hlub tiag tiag li...
vim sawv daws -- txawm tias yav dhau los yog Hmoob dab Hmoob tsi --- los txij no mus lawm yav tom nej yuav yog ib tse neeg lawm, ces yuav tau sib hlub.
Yog li, txawm yuav mob los luag thiaj li hais tias cia kho no.
Ib txhia tsis to taub ces hais tias yog luag lim hiam no xwb.

Tus lim hiam ces yog tus uas tawv hlo es tsis kam kho.
Yus tau ua lawm los yus tsis lees...
sij xav kom luag tsis txhob hais hais no xwb.
Yog hais ntau no ces yuav sawv khiav ntag.
Li no es puas yog yus xav tau qhov zoo?

Tsis yog lawv tsis hlub lawv tus neeg, yeej yog yus hlub tsis tau lawv tiag tiag li es yus twb ua khib khib lawv lawm los yus tseem tsis lees li thiab.
