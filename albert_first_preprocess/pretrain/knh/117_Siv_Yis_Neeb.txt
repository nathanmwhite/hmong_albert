Siv Yis Neeb Thaum ub nyob rau hauv lub ntiaj teb no neeg tseem tsis tau huaj vam coob thiab muaj ib pab kws tij nyob rau hauv ib lub zos.
Nyob rau hauv lub zos ntawd muaj ob niam txiv ruam.
Nyob muaj ib xyoos, ob niam txiv ruam ntawd txawm nteg tau ib qe.
Gawv thiaj li muab lub qe no puag tau cuaj xyoos thiab tsis ntaus nrov rau leej twg paub li.
Ua li cas twb puag tau cuaj xyoos tsis daug li?
Muaj ib hnub tus txiv ntxawm thiaj li tau tuaj pom; gawv thiaj li hais qhia rau tus txiv ntxawm.
Yog li no, nws thiaj li teb tias, "Neb ob niam txiv ruam ntawm neb lub niag qe no mas dhau caij nyoog dhau hwv lawm.
Yog neej mas yeej daug dhau hwv lawm, jhe yuav tsis yog neej li.
Mus hais txiv hlob nqa rawg tuaj ncwm saib".
Yog li no, gawv thiaj li tau mus hu tus txiv hlob nqa rawg tuaj muab ncwm.

Thaum tus txiv hlob tuaj txog thiab nws thiaj ncwm tias, "txheev tim txheev od yog mi nyuam neej los hais lus tawm tuaj yog mi nyuam dab los hais lus tawm los saib."

Nws los lus poob nthav thiab l i teb ntua hauv tuaj, "Hawb....
hawb....

tom ntej cuaj tug tsog lej, tom qab yim tus tsog qhuav yuav noj qab ntug dhau hauv ntuj aw."

Lawv sawd daws thiaj li xav zoj tias, "Yaiv, yog li no yog mi nyuam neej los mi nyuam dab nid.
Ua li cas thiaj hais li ntawd!"

Sim rov qab txheev dua ib zaug ntxiv thiab seb, "Txheev tim txheev od yog mi nyuam neej los hais lus tawm tuaj yog mi nyuam dab los hais lus tawm los."

Ua li cas kuj teb ib yam li qhov qub tuaj, "Hawb....
hawb....
tom ntej cuaj tug tsog lej, tom qab cuaj tug tsog qhuav yuav noj qab ntug dhau hauv ntuj aw."
Paub tsis tseeb thiab, sim rov qab txheev dua.
Txheev tas zaum peb, ces kuj teb ib yam gaus li qub thiab xwb.
Lawv thiaj paub tias ob niam txiv ruam lub qe no mas yog dab tiag tiag li lawm.
Nws yeej tsis yog neej li.
Tus txiv ntxawm thiaj li hais tias, "Mus nqa hluav taws tuaj muab cuam taws hlawv pov tseg."
Ob niam txiv ruam jhai thiab kuj tseem khuv xim.

Gawv thiaj li thov tias, "Yog nas yug los mob mob nas siab, yog noog yug los kuj mob mob noog siab.
Yog wb yug los sis mob mob wb siab, cia nws nyob nws."

Thaum no, tus txiv hlob siab poob nthav. "
Yog gawv tsis kam muab hlawv thiab mas kav tsij tso txiv ntxawm tus tub Siv Yis mus kawm txuj, yog tsis ua li no thaum lub qe no daug kiag mas yeej yuav kov tsis yeej cov dab no li."

Vim tau muaj li no lawm, lawv thiaj li tau tso Siv Yis mus kawm txuj ci dua saum qaum ntuj lawm.
Siv Yis tau mus kawm rau ntawm Yawm Saub muaj kaum ob xyoos gaus thiab mam li rov qab los.
Thaum nws rov qab los txog ces twb hnov neeg ntiaj teb quaj juag qees lawm xwb.
Cov niag dab Khaub Rib twb daug los lawm thiab twb noj qab ntug dhau hauv ntuj thiab tej mi tsiaj mi txhuv los noj.
Leej twg yuav mus txoj ke twg mas yeej jhai rwg tsam jib cov niag dab noj no kawg.

Thaum Siv Yis tau los txog lawm, nws thiaj li mus kho.
Siv Yis mus kho dua qab ntug lawm cov niag dab ntawd noj dua hauv ntuj lawm.
Siv Yis ho kho mus rau hauv ntuj cov dab ntawd ho noj mus dua qab ntug lawm.
Siv Yis tau kho mus kho los thiab kho tsis yeej li, cov dab ntawd los noj ua ua tau li.
Tsis tas li ntawd, ham tseem tshuav ib tug Liaj Juab mas noj ua tau kawg gaus li thiab.
Ib hnub xwb nws noj peb tug me nyuam qaib.

Cov dab Noj Nyoog Hauv Txiav thiab dab Tsog Dej Tsog Qhuav los kuj coob kawg gaus.
Siv Yis yeej kho tsis paub yeej lawv li.
Muaj ib tag kis, Siv Yis thiaj li tau mus txog nram ib lub ntug pas zaj.
Nws mus pom ib zeg qe zaj nyob rau nrad; nws thiaj li muab tsoo cov qe tawg tas lawm, thiab nws txawm rov qab los lawm.
Tag kis tom qab nws rov mus txog nrad dua, ua li cas cov qe zaj ntawd txawm siv rov qab sab xeeb zoo li qub tas lawm.
Nws tsis paub tias zaj muab tshuaj qhov twg los kho tas ua cas yuav zoo ua luaj li.
Yog lino, nws thiaj li rov qab muab tsoo kom tawg tas dua, thiab nws thiaj li tau mus gaum zov.
Ib me jis thiaj pom maum zaj mus yos noj rov qab los txog ntua, nws saib zoj cov qe tawg tas lawm.
Nws thiaj li tshuab ib zag tig loo mus rau ped thiab ib zag tig loo mus rau nrad thiab xam ncig lees tsis pom tus dab tsi.
Nws thiaj li nrov rig mus nram tsob tshuaj; nws thiaj ntxo tsuag tsuag thiaj lem loo rov qab los thiab muab tsuag tshi rau cov qe.
Cov qe thiaj li xab xeeb zoo gaus li qhov qub tuaj.
Zaum no Siv Yis thiaj li pom tsob tshuaj.
Nws thiaj li rov qab los tsev lawm.
Tag kis tom qab nws thiaj li sawv ntxov tsees rov qab mus txog ntua nram pas zaj, nws muab maum zaj ze qe khob tsuag tsuag tawg tas nrho thiab nws thiaj li ya ntxiag mus rau nram tsob tshuaj thiab muab dawj kiag tsob muaj tsuas los tsev lawm.

Ib me pliag maum zaj rov loo mus yos noj los txog ntua thiab saib zoj ua li cas cov qe tawg dua tas huv tib si lawm, nws thiaj ya ntxiag mus nram tsob muaj tsuas.
Leej twg twb muab tsob tshuaj rho lawm.
Nws thiaj xyuas hauv paus thiab thiaj li tshuav ib tug cag me me.
Nws thiaj li ntxo tau yav niag ntawd los xwb thiab muab los tsuag rau.
Ib lub qe thiaj li rov xav xeeb tuaj, vim qhov tshuaj ntawd tsuas duav ib lub xwb.
Maum zaj thiaj li cem tias "Yeej yog niag Siv Yis xwb, nws siab tsis zoo nws tseem muab kuv cov qe tsoo thiab tseem nyiag tsob muaj tsuas lawm.
Nws coj mus kho mas peb zaug pub kom zoo, dhau zaum peb mas tsis zoo li lawm."
Yog li no,:n,ws thiaj tau lub qe ntawd puag ces thiaj li daug ib tug nyuag ntawd xwb.
Vim yog muaj li no lawm, ib txij li thaum ntawd los mus tus zaj no mas ib xyoos twg tsuas muaj ib tug mi nyuam xwb.

Siv Yis thiaj li tau qhov muaj tsuas ntawd los mus kho neeg, tab sis nws kho dua hauv ntuj lawm cov Dab Noj Nyoog Haus Txias ntawd noj dua qab ntug lawm.
Muaj ib hnub Siv Yis thiaj li tau los txog pem kev, nws thiaj li tau los pom niag Liaj Juab nyob pem kev.
Liaj Juab thiaj hais rau Siv Yis tias, "Siv Yis, koj niam ua tau diam, kuv noj dua hauv ntuj koj kho dua qab ntug lawm.

Koj los ntawm no wb sim sib juas zog.
Yog kuv swb koj ces cia kuv ua raws li koj hais.
Yog koj swb kuv no ces koj ua raws li kuv hais."

Siv Yis teb tias, "Koj yog niag Liaj Juab hu hu dab puas yog?"

Liaj Juab teb tias, "Yog los mas Siv Yis.
Neej ntiaj tog qaum pes hnov thiab paub kuv tas.
Koj tsis tau paub kuv los."

Siv Yis hais tias, "Kuv hnov hnov koj lawm, tab sis kuv tsis tau jib koj xwb."
Siv Yis hais ntxiv tias, "Koj yuav juas los sis juas tab sis kuv ces koj tsis hais koj yuav juas li.
Y og koj ntaus lub niag pob zeb no tawg ces kuv cia li swb koj xwb los mas Liaj Juab."

Liaj Juab teb ntua tias, "Koj hais dag los hais tiag ni."

Siv Yis teb tias, "Kuv hais tiag tiag hos."

Liaj Juab thiaj quaj tib zag txej txej txej...
thiab ya mus ploj ntais dua pug saum ntuj lawm; nws thiaj li lem loo jaub jees saud los tib jawg rau lub pob zeb tawg rhe ua plaub txaug.
Liaj Juab bhau bog rau sab tod lawm, thiab nws tuag kiag ib tsig.
Siv Yis muab teeb tsuag tsuag ua ke thiab muab kiag muaj tsuas tsuag kiag rau.
Lub pob zeb xab xeeb zoo gaus li qhov qub rov tuaj.
Ib me jis zoj Liaj Juab thiaj li xeev rov los thiab nws thiaj hais tias, "Ua tau diam os, ua nws tawg rhe seb."

Siv Yis thiaj teb ntua tias, "Ab niag Liaj Juab ntawm ko cas yuav dag ua luaj li, twb tsis tawg ne.
Koj tsoo teg rau ces koj cia li thaws thawv rau sab tod lawm xwb."

Liaj Juab hais tias, "Yaid, kuv jia zoo gaus li tawg lawm sad."

Siv Yis tias, "Tsis tawg li hos."

Liaj Juab hais tias, "Yog li no, koj jia kuv rov qab ntau dua."
Nws thiaj li quaj ib suab txej txej txej....
ya ploj ntais dua pug saum ntuj lawm thiab lem loo jaub jees rov qab los tib lawg rau lub pob zeb tawg ua mos nyoos tag nrho.

Liaj Juab ntxeev bho rau sab tod thiab tuag kiag ib tsig lawm.
Siv Yis thiaj li muab hus tsuag tsuag ua kiag ib pawg thiab muab loo muaj tsuas los tsuag kiag rau.
Lub pob zeb rov xab xeeb zoo yam gaus li qhov qub tuaj thiab dob kiag Liaj Juab ib tauv plaub los tso kiag rau saum lub pob zeb.
Ib me jis Liaj Juab tsim los, nws thiaj hais tias, "Ua tau tsis ua tau, ua nws tawg mos nyoos kiag seb."

Siv Yis teb tias, "Ab niag Liaj Juab dag ntawm ko, joog mos nyoos qhov twg.
Koj tsoo teg rau ces koj thaws thawv rau sab tod thiab koj tauv plaub hle hlo rau ntawd xwb ne."

Liaj Juab tias, "Y aid, Siv Yis os, kuv saib zoo gaus li tawg tiag tiag lawm los sad."

Siv Yis hais tias, "Tsis tawg li os, koj sim saib seb koj tauv plaub tseem lo rau ntawd ne.
Tej zaum koj qhov muag daj lawm xwb os Liaj Juab."

Liaj Juab hais tias, "Siv Yis, ntaus ob teg no sab dhau hwv lawm.
Wb mus so tso tag kis wb mam rov qab tuaj sib juas zog dua.
Wb mus tsev."

Siv Yis hais tias, "Liaj Juab, koj twb yuav swb kuv hnub no, yog wb mus tsev lawm tsam tag kis kuv nrhiav tsis tau koj lawm ned."
Qhov tseeb tiag mas Siv Yis twb yuav baj thov Liaj Juab tso tag kis gawv mam li rov qab tuaj sib juas zog dua.

Liaj Juab hais tias, "Tau xwb los mas."

Siv Yis hais tias, "Koj pw qhov twg?"

Liaj Juab teb tias, "Siv Yis aw, kuv ces pw nram lub niag qab tsuas qhuav nrad.
Kuv noj noj cov niag me nyuam qaib tso tau muaj peb tas peb taws quav rau nrad los maj.
Nram tus niag ceg qiaj nrad ned."

Siv Yis hais tias, "Tau lawm los mas, yog no mas tag kis tshav ntuj tuaj sov so, koj hnov kuv hu no ces koj cia li tuaj."

Liaj Juab hais tias "Ua li los mas."

Siv Yis thiaj los txog ntua tsev, thiab nws thiaj hais rau nws poj niam tias, "Koj niam, niag tsov tom Liaj Juab ntawd mas twv kuv heev diam.
Hnub no kuv los txog rau pem kev ped, nws tseem twv twv kuv ua tsaus ntuj ntais thiab.
Muab koj rab me txiab los, kuv sim mus xyuas nws seb.
Tsov tom Liaj Juab no yuav muab me nyuam qaib noj tu noob tag li."
Siv Yis poj niam muab loo rab txiab rau nws.
Nws thiaj li tau tos kom tsaus ntuj ib me chim lawm.

Nws thiaj li tau tuaj mus.
Thaum Siv Yis tuaj txog ua li cas pom niag Liaj Juab mas pw tug sab sab thiab tsaug tsaug zog thiab tseem muab tob haus jaws rau hauv ib sab qab phab tis huv tib si.
Siv Yis muab loo txiab los plaub txiab rau ob sab jis tis thiab ob txiab rau tus tw tas, thiab nws thiaj li rov loo los tsev lawm.

Tag kis tshav ntuj tuaj ziab sov so, Siv Yis mus loo rau pem roob thiab thiaj li hu tias, "Liaj Juab aw koj ua tau diam no tuaj wb mus sib juas zog."

Liaj Juab teb tias, "Aws.
Tos kuv ntxuaj tis ntxuaj tw tso od."
Ua li cas Liaj Juab ntxuaj tis tw, nws cov tis thiab tw poob dawb vog rau hauv av lawm.
Nws thiaj li quaj da luam thov. "
Siv Yis aw, kuv swb koj lawm.
Kuv tis tw poob tag, zaum no kuv swb koj.
Koj rov qab los txuas kuv tis tw rau tso as zaum no mus koj hais li cas ces kuv yuav li ntawd."

Siv Yis thiaj rov qab los txog ntua thiab nws thiaj hais tias, "Nyuag Liaj Juab ntawm ko, koj niam ua tau diam os.
Zaum no tuag tsis tuag, puav yuav thov."

Liaj Juab hais tias, "Thov lauj, zaum no koj muab li cas kuv noj li cas mus, thiab koj hais li cas kuv yuav ua li ntawd mus.
Thov koj txuas kuv cov tis thiab tw rau xwb."

Siv Yis hais tias, "txij hnub no mus mas peb lub hlis twg mam li pub koj noj ib tug me nyuam qaib los sis puas ib tug noog los sis puas nas.
Tab sis mas koj yuav tsum tau los ntaus liaj ntaus dav yog koj pom liaj da yuav los muab ub muab no noj."
Yog li no, ces txij ntua li ntawd los mus, tus Liaj Juab mas peb lub hlis twg thiaj li noj tau ib tug tsiaj xwb.
Tsis tas li ntawd, nws tseem yuav tau ntaus liaj thiab dav.

Cov dab Noj Noog Hauv Txias thiab dab Tsog Lej Tsog Av noj heev kawg gaus.
Txhua txhia hnub, thaum Siv Yis yuav mus, nws tau hais rau nws poj niam tias, "Koj nyob yog hais tias muaj neeg tuaj coj koj no ces koj tsis yeem mus.
Yog hais tias lawv noj taus kuv qav, haus taus kuv luam yeeb, thiab nta taus kuv hneev no ces lawv yuav coj koj mus los mam li coj."
Ua mus ua tuaj, dab Khaub Rib paub tias Siv Yis tau ib hauv muaj tsuas, thiab nws tsa tau tau cov neeg sawd rov qab los.
Muaj ib hnub cov dab ntawd thiaj li tuaj xyuas Siv Yis tom nws tsev, tab sis thaum lawv tuaj txog, Siv Yis tsis nyob lawm thiab tshuav nws poj niam xwb.
Cov dab ntawd hais rau Siv Yis poj niam tias, "Ntxawm Siv Yis os, koj nrog peb mus los mas."

Siv Yis poj niam thiaj teb tias, "Uas nim no Siv Yis hais tias yog nej yuav kom kuv nrog nej mus no ces nej noj taus Siv Yis qav no ces kuv li nrog nej mus no."

Cov dab teb tias, "Yog li no, nyob qhov twg ni?"
Siv Yis poj niam thiaj li qhia rau lawv.
Cov dab ntawd thiaj li rov rig mus txog ntua pem cuaj vab qe tooj thiab hlau.
Lawv thiaj li muab noj tsuag tsuag tas nrho thiab noog ntxiv tias, "Ntxawm Siv Yis puas tshuav dab tsi ntxiv lawm?"

Ntxawm Siv Yis tias, " Tshuav Siv Yis luam yeeb thiab, yog nej haus taus no ces kuv li mus."

Cov dab ntawd thiaj nug zoj, thiab niam Siv Yis thiaj li qhia rau lawv.

Lawv thiaj li ya loo mus muab kiag los txog ntua yog ib co tog raj xyoob tuam tswm ntev gaus li ib dag.
lb tug hlawv loo ib tog thiab ib tug tuaj loo ped nqus, xa ib pas ua nws cov me pob xyoob mas los lawm du lug.
Lawv thiaj li rov nug ntxiv tias, "Siv Yis puas tshuav dab tsi rau peb noj thiab haus ntxiv lawm?"

Niam Siv Yis teb tias, "Tsis tshuav lawv, tab sis nws hais tias yog nej yuav kom kuv nrog nej mus no seb nej nta puas taus Siv Yis hneev tso?"

Cov dab ntawd thiaj nug zoj zeeg tias, "Nyob qhov twg?"

Ntxawm Siv Yis teb tias, "Khuam ped naj."
Lawv thiaj li mus txog ntua thiab muab nta khuam pug nram tw nquab.
Ntxawm Siv Yis siab poob nthav.

Lawv hais tias, "Yog tsis tshuav lawm no ces nrog peb mus los poj."

Ntxawm Siv Yis teb tias, "Tsis tshuav lawm lauj, Siv Yis qav ces tas li no lawm, yuav mus los mus."
Cov dab ntawd thiaj li coj tau Siv Yis poj niam mus lawm.

Tau ob peb hnub Siv Yis los txog ua cas qaib bua quaj juag qees thiab tsev tsaus ntuj nti.
Siv Yis thiaj li mus saib zoj cov qe hlau ua cas pawv tas nrho lawm, mus saib zoj cov luam yeeb kuj muab haus dhau tas, thiab mus saib zoj rab hneev ua cas muab nta khuav pug nram ntw nquab.
Nws mob siab kawg gaus.
Nws thiaj li muab kiag rab hneev txo.
Xav zoj tau tias, cov niag tsov tom dab no ua li cas yuav phem ua luaj li sim lawv qab mus xyuas seb.
Nws taug qab tuaj txog nram ntug pas zaj.
Ua li cas muaj ib lub niag qhov tsua nyob rau nrad.
pom nws poj niam tseem tab tom rauv rauv taws thiab pom cov diag dab zaum blawg ntia thiab pw pawg lug.
Siv Yis nta loo hneev rau ntua rau tus yawg loj zog hauv siab, tib hnee rau thiab xib xub poob nthav rau hauv pem teb thiab kauv ua qab qwj kiag.
Nws poj niam khaws gaus pov kiag dua hauv qhov cub lawm.
Nws thiaj li tua ob hnee ntxiv.
Cov dab tau hais tias, "Tsis yog Siv Yis tuaj poj?"

Ntxawm Siv Yis teb tias, "Yog cov niag taws huab txhib no tawg xwb, saib yog ib me jis pheej tseem tawg thiab no mam muab thau."
Siv yis rov tua ob hnee ntxiv.
Ntxawm Siv Yis thiaj cem tias, "Taws yog tsis txawj tawg no ces tsis txhob tawg tawg."
Siv Yis xav zoj tsis tau, thiab nws thiaj li rov qab los tsev lawm tso tag kis mam rov tuaj dua.

Txawm yog neej los sij dab los sij yog muaj lub siab phem no ntuj yeej tsis pab.
Cuag li ntuj qheb qhov ncauj, hmo ntawd cov dab tau sib tham sib tham ib pliag thiab tus thawj dab thiaj li hais tias, "Ntxawm Siv Yis os, Siv Yis rab hneev mas tua peb tsis tuag.
Y og yuav tua kom peb tuag mas kuv rab ped naj.
Kuv rab ped mas tua peb tuag xwb xwb li."

Ntxawm Siv Yis teb ntua tias, "Yog li no, nej kuj qhia kuv, tsam tag kis nej mus tas lawm Siv Yis tuaj kuv ho kov tsis yeej nws ne, thiab kuv ho tau tua nws."
Yog li cov dab ntawd thiaj li qhia qhia rau ntxawm Siv Yis tas.

Tag kis sawv ntxov tsees, cov dab ntawd ya ua txim tawm liab tib vog tuaj mus nrhiav noj dua tim qab ntug lawm.
Thaum lawv mus dua tas, Siv Yis thiaj li tuaj txog.
Thaum nws tuaj txog lawm ces nws poj niam thiaj li qhia rau Siv Yis raws li nag hmo cov dab tau qhia rau nws.
Siv Yis thiaj nug tias, "Ua lawv puas tau qhia koj nyob qhov twg thiab nta li cas."

Niam Siv Yis tias, "Lawv qhia tas huv tib si, thiab lawv hais tias yuav kom tua tau lawv mas coj mus teem nram pas zaj.
Thaum lawv los tsaws ntua sau no ces tib hnee rau ua nws jaub juav lawm hauv pas zaj ces thiaj li tuag no nev?"

Siv Yis thiaj li teb ntua tias, "Yog li wb ua li ntawd kiag ntag."
Nws thiaj li nqa loo coj nrhiav chaw teem kiag rau nram ntug pas zaj.
lb me chim yuav luag tsaus ntuj, tav sij hawm pub bua hmo cov dab ntawd thiaj li los dug dam.

Ya loo thawj tug los tib tug kaus ncauj dai vias thiab phab ntis ntev muaj peb dag los tsaws ntua saum tus jis ntoo ntawm ntug pas zaj.
Siv Yis tib hnee rau ua nws txim taws liab vog thiab poob dua ntais rau hauv pas zaj lawm thiab pom dej bau bau hauv tuaj xwb.
Hmo ntawd Siv Yls thiaj li tau muab cov dab Noj Nyoog Haus Txias ntawd tua ua nws suaj kaum tas nrho, tab sis mas tseem tshuav cov niag Tsog Lej Tsog Qhuav kuj tseem noj heev kawg gaus.

Nws thiaj li ho tig rov los mus kho.
Kuj zoo ib yam gaus li cov niag dab Noj Nyoog Haus Txias.
Nws kho dua qab ntug lawm cov Tsog ntawd noj dua hauv ntuj lawm.
Ntev mus ntawd thiab muaj ib hnub cov Tsog ntawd thiaj li los txog rau pem kev niag Tsog dab hlob pheej yuav nyob ped tos seb puas pom Siv Yis los thiab yuav nrog nws sib juas zog.
Cov niag yau los tsev tas lawm, ces ib me chim Siv Yis thiaj li los.
Nws hais rau Siv Yis tias, "Siv Yis, koj niam ua tau diam.
Koj muab dab Noj Nyoos Haus Txias tua tuag tas.
Tsis tas li ntawd, peb noj dua qab ntug, koj kho dua hauv ntuj.
Wb sib juas zog saib?"

Siv Yis hais tias, "Yuav juas los sis juas."
Siv Yis txia jhis ua tug heev nyuj.
Niag Tsog ntawd kuj txia kiag ua tus heev nyuj thiab.
Gawv thiaj sib nraus ib nraus, Tsog muab Siv Yis kws kiag dua rau saum nws lub jov lawm.

Siv Yis txia kiag ua ib tauv huab.
Niag dab Tsog ntawd txia jhis ua kiag ib nthwv niag cua muab nws blawm dua ntais pug saum ntuj lawm.
Siv Yis saib zoj tsis tau thiab nws txia kiag ua ib co nag poob los.
Tus Tsog txia kiag ua tib co blooj los cug kiag hauv thiab.
Nws saib zoj tsis tau, nws txia kiag ua ib tug nas tsuag khiav.
Ua li cas niag tsov tom Tsog ntawd txawm siv txia kiag ua ib tug miv caum Siv Yis.
Caum caum ces Siv Yis thiaj gag kiag dua hauv ib lub qhov nas lawm.
Nws txawm zaum sab nraud zov.
lb me chim Siv Yis txias ua ib tug kab gig gag tawm Tsog muab khaws gaus noj kiag thiab chob chob nws qhov ncauj.
Nws thiaj li muab nti kiag rov qab los, thiab tus kab jig thiaj li gag khiav rov qab rua hauv lub qhov lawm.
Yog li no, Siv Yis thiaj li txiag kiag ua tug jaum liab me me tawm los Tsog tsis ua twb zoo saib ces Siv Yis thiaj li los dhau lawm.
Thaum nws los txog tsev, nws thiaj hais rau nws poj niam tias, "Koj niam hnub no kuv los txog rau pem kev.
Niag Tsog Qhuav ped tau muab kuv twv heev tas baum li ntawd.
Sim muab koj cov me taum paj los rau kuv sim rov qab mus xyuas nws saib."
Nws muab kiag cov taum paj dau hauv qab hnab thiab muab ntim kiag rau hauv kawm thiab ua loo ib lub zam tuaj mus.
Nws ua txuj de zaub buas sib nrhav tuaj ncaj qha rau ntawm qhov chaw ntawd.

Thaum nws tuaj txog ntawd niag tsov tom Tsog ruam tseem zaum rawv ntawd zov.
Siv Yis nqee tias, "Me miv e, me miv e noj taum paj qhov muag daj, noj taum tsuab me miv qhov muag nqhuab au.
Jhe me miv zov ib hnub no jhe tshaib me miv plab hwv poj."

Tsog ruam ntawd thiaj li quaj ob peb suab thiab gag loo los; Siv Yis thiaj li thws kiag ncauj hnab rau thiab thiaj li gag kiag rau hauv.
Nws muab loo ncauj hnab rub zawm kiag rau, thiab nws thiaj li nyooj laws tias, "Tus deb tsoob Tsog Qhuav no niam yuav twv kuv heev diam."
Nws thiaj li muab ob peb blawg rau saum pob zeb ua nws Tsog tob hau tawg tas.
Thaum blawm tas ntawd, nws thiajmuab thau pov rau ntawd, nws thiaj xav tias, "Cov niag tsov tom Tsog no ua tau diam kuv sim lawv qab mus lawm nram tsev seb."

Thaum nws mus txog nrad ua li cas pom cov niag niam txiv Tsog laus nyob nrad tos cov niag tub tuaj mus kwv tob hau neeg thiab tob hau tsiaj los mus rau noj.
Siv Yis tuaj tshwm plaws tom ntug zos.
Ua li cas cov niag Tsog laus ntawd mas niam hais zom zaws tias, "Ua li cas yuav muaj ib tug me ntxhais yuav ua ib lub zam zoo gauj ua luaj li tuaj?
Peb sim mus nug seb nws tuaj qhov twg tuaj?"
Lawv thiaj li khiav blawg ntia mus tos, thiab nug tias, "Me ntxhais es koj nyob qhov twg li tuaj os?"

Siv Yis teb tias, "Kuv ces nyob pug tim lub niag roob ua qhov muag pom taw mus tsis txog tid tuaj."

Cov Tsog teb tias, "Ua li los, es me ntxhais, koj yuav tuaj lawm qhov twg?"

Siv Yis teb tias, "Kuv ces kuv yuav tuaj ntawm nej no ntag."
Yog li no, ces cov niag Tsog laus ntawd thiaj coj nws mus so dua hauv lawm tsev lawm.

Ib me jis tsaus ntuj zuag, cov niag Tsog hluas thiaj li tham juag tib qees los.
Thaum los tas lawm thiab ua li cas tsis pom tus dab hlob los.
Lawv hais tias, "Hnub no peb yos yos los txog pem kev, nws hais tias nws yuav nyob ped tos Siv Yis kev thiab nrog nws sib juas zog no.
Jhe tsam Siv Yis muab nws ntaus tuag lawm poj?"
Yog li no, lawv thiaj li tuaj mus nrhiav, lawv thiaj tuaj mus nrhiav tau.
Ua li cas niag tsov tom Tsog ruam ntawd tseem rov qab xeev lawm.
Lawv muab coj tau los.
Nws lub tob hau mas ib lub jhav liab tib vog thiab lub niag o o luaj gaus li ob lub tob hau sib puab.

Thaum los txog, cov niag laus mas niam cem cem tias, "Twb yog niag Siv Yis muab ntaus los maj.
Me dab hlob twb paub tias niag Siv Yis ntawd twb heev heev li nws tseem yuav mus thab niag Siv Yis ntawd thiab."
Siv Yis thiaj li los plhws kiag thiab hais tias, "Niam yev ua cas kuv me dab hlob twb paub tias niag Siv Yis ntawd niag siab phem phem thiab yeej ua ua tau li, cas nws tseem yuav mus thab niag Siv Yis thiab.
Nws tob haus tawg tas li jhe mob hwv poj."
Lawv thiaj li muab coj los mus rau hauv tsev.

Thaum cov Tsog ua tau hmo siav thiab rau tau, lawv hu Siv Yis tias, "Me ntxhais, los peb noj hmo."

Siv Yis teb tias, "Aws kuv mam los."
Thaum nws los zaum, ua li cas cov niag tub hluas Tsog tus twg los tus yuav zaum puas Siv Yis xwb.
Niag uas tob hau los jhav liab tib vog ntawd los kuj tseem yuav puas thiab.
Siv Yis thiaj li hais tias, "Cov yawm dab yuav zaum qhov twg los zaum los mas."
Cov niag Tsog qhuav ntawd mas niam zoo zoo siab.
Lawv thiaj li noj txhob noj txhob.

Cov niag pog Tsog txhob hais tias, "Me ntxhais, nws tuaj deb deb tuaj tsam nws tshaib tshaib plab es nws noj tiag od."

Siv Yis teb tias, "Aws kuv mam noj kuv."
Thaum nws noj tas, nws tso diav; cov niag hluas Tsog niam tso diav cuag li cas lawv nws qab thiab.
Thaum mus zaum lawm tus twg los tus twb xav tuaj puas, thiab thaum noj mov tas ces thiaj li kho chaw rau tom hauv plag rau nws pw, cov niag tub Tsog qhuav mas tseem yuav los sib txiv nrog Siv Yis pw rau tod thiab.
Nws xav zoj tau tias jhe yuav nyuaj.
Nws thiaj hais tias, "Cov yawm dab, nej yuav pw los tau kawg, tab sis nej ua siab ntev.
Tag kis nej mus nrhiav ib tug bua rog rog kom cov roj tuab li ib dos los txog, peb ua ib pluag nqaij hno los noj thiab haus cawv tas mas nej yuav pw los mam li pw."
Thaum Siv Yis hais tas no cov niag Tsog mas zoo siab kawg gaus.
Nyias thiaj li tau mus pw nyias tas lawm, lawv mas pw tsis tsaug zog kiag li.

Tag kis kaj ntug txoog xwb, lawv mas vam kawg gaus, lawv txawm siv mus nrhiav bua lawm.
Yog li no, lawv thiaj mus nrhiav tau ib tug rog yam gaus li Siv Yis tau hais los txog.
Lawv thiaj li muab tua kiag thiab muab cov roj ntawd los kib ntag.
Kib tau plaub yiag roj rau plaub ceg kaum rooj.
Cov roj ntawd mas bau bau twb bau tsis taus lawm thiab twb tsis ncho pa li lawm.
Siv Yis rub cov niam txiv thiab cov niag Tsog hluas los zaum tas, tab sis cuag li ntuj tseg, tshuav niag dab yau pheej tsis los zaum li.
Siv Yis rub rub nws los nws txaj muag dhau hwv thiab tsis kam los li.
Siv Yis thiaj xav zoj rau hauv siab tias, "Niag tsov tom ntawd tshuav nws ib leeg xwb mam li xyuas nws tom qab."
Nws thiaj li buav loo ntim dej tib tsuag rau cov niag yias roj rov voog tuaj mus ua nws cov niag Tsog los zaum saum rooj saud kub hnyiab tas nrho.

Nws tig loo jia dheev tus dab yau twb tawm plaws dua nraum zoo lawm.
Nws thiaj li caum loo qab, nws caum mus ces dab yau khiav mus gag kiag dua hauv qhov zeb lawm.
Siv Yis txawm ntaus tsis tau.
Nws thiaj li nyooj hauv qhov zeb tuaj tias, "Niag tsov tom Siv Yis siab phem siab tsis zoo tseem muab kuv niam kuv txiv thiab kuv kwv kuv tij hlawv kub hnyiab tas, yog li no txij zaum no mus pom nws cov niag poj niam tuaj mas ua nws kom ho me nyuam kiag xwb ntag."
Yog lino, thiaj li tshuav tus ntawd thiab zaum no yog hais tias tej poj niam mus txog tom tej taw tsua los muaj qhov zeb qhov tsua es pheej raug raug dab Tsog no los vim yog tshuav tus no.

Yog li lawm ces Siv Yis tig rov los mus tua cov dab Khaub Rib, cov dab no mas kuj noj ua tau kawg; noj qab ntug dhau hauv ntuj thiab tshuav cov niag tawv tawv lawm xwb thiab kuj tua tsis to li.
Muaj ib hmos, Siv Yis mus nyas lawm tom lawv tsev saib lawv ho ua li cas thiab pw zoo li cas.
Thaum nws mus txog nraum phab ja sab nraud, nws thiaj li hnov cov niag niam txiv laus piav piav rau cov mi nyuam tias, "Muab ntaj huab txhib pleev quav qaib tua niam tuag niam im aib laib, muab ntaj huab txhib pleev quav os tua niam tuag niam tsis rov ios."
Siv Yis hnov li no, ces nws ya loo rov qab los txog ntua tsev.
Tag kis nws thiaj mus txua ntaj huab txhib coj los mus pleev quav qaib thiab quav os, coj mus tua cov dab Khaub Rib.
Nws thiaj li tua yeej cov dab ntawd tas.

Zaum no Siv Yis thiaj li tua yeej dab nyob hauv ntiaj teb no tas, nws lub moo thiaj li nrov mus nto rau qaum ntuj.
Lawv tau tuaj hu nws mus hais plaub dua pem qaum ntuj.
Thaum nws mus txog, lawv hais rau nws tias, "Koj heev dhau hwv lawm dab nyob rau hauv ntiaj teb koj ib leeg tua yeej tas.
Koj yuav los nrog peb hais plaub rau qhov no; koj yuav tsis tau rov qab mus rau ntiaj teb lawm."
Siv Yis tsis kam nyob, thiab hais plaub tas nws thiaj rov nqes los lawm hauv ntiaj teb.

Thaum nws tau los txog rau pem ib tog kev; nws los jib nws tus lau qaib neeb, tus taw bua, tus heev nyuj, thiab tus tub hlob los mus lawm qaum ntuj.

Nws nug leej tub tias, "Nej yuav los mus tus dab tsi?

Lawv teb tias, "Txiv koj tuaj dua qaum ntuj lawm koj tus tub tau tuag thiab tsis muaj neeg yuav los tsa tau.
Niam lawv tos tau kaum peb hnub tsis pom koj los.
Yog li no, lawv thiaj muab peb tua nrog nws los lawm qaum ntuj."
Siv Yis tsis pub nws tus tub los mus li.
Tus nyuj thiaj li hais tias, "Txiv, koj mus txog ntiaj teb; koj yuav tsa tau koj tus tub, vim nws cev nqaij cev tawv tseem nyob.
Tab sis koj yuav tsa tsis tau peb peb tug no vim rau qhov tias peb cev nqaij daim tawv tsis nyob lawm."
Yog li no, Siv Yis xav zoj jhe yuav tsis tau li, nws thiaj li nrog leej tub thiab cov tsiaj ntawd mus dua qaum ntuj thiab nrog lawv hais plaub rau ped lawm.
Nws thiaj li tau muab nws cov cwj neeb cwj yaig nrom los mus rau ntiaj teb thiab thiaj li poob los mus rau tsua neeb.

Neeg nyob ntiaj teb leej twg txais tau nws cov hwj huam ces thiaj li txawj ua neeb.
Ib txij li thaum ntawd los ces cov tib neeg nyob hauv ntiaj teb no thiaj li txawj ua neeb.
