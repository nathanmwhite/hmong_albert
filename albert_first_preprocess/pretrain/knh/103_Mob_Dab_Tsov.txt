Mob Dab Tsov Nyob rau yav ntuj thaum ub uas dab tso tseem hlob hlob mas yog hais tias muaj neeg mob hnyav nws muaj ntau zaus yeej yuav tsum pom tej yam txawv txav los mus ua los nyob rau ntawm lub tsev tus neeg mob ntawd.

Nyob rau lub zos Naj Cas, Xeev Moos Loob teb chaws Blog yuav yog li tham tsam xyoo 1959 ntawd muaj ib tug hluas Hmoob Tsab be hu ua Juab Vaj, nws niam thiab txiv be hu ua Buag Xub Tsab tau mus yuav tau ib tug poj niam los.
Nws tus poj niam caj ces yog cov neej tsa Hmoob Lauj uas nyob tsis deb tsis ze ntawm lawv nyob ntawd thiab.
Lawv ob pawg neeg no twb yog neej yog tsav los lawm.
Raws li neeg teb chaws tau hais ntawm lawv pawg Hmoob Lauj no mas yeej paub tias tuag mus ua tsov.
Lawv hais tau muaj li no, vim rau qhov hais tias nyob rau hauv lawv tsev neeg no yav tas los tsis ntev ntawd muaj ib tug yawg nws tau tuag lawm thiab tseg tau nws poj niam tub se nyob rau tom qab.
Yog hais tias nws poj niam hu txog nws thaum twg mas ib chim los sis puas ib tsam xwb yeej muaj leej twg nqa tau tsheej ceg nqaij kauv, bua teb los sis puas lwm yam tsiaj los rau nram tej tsev teb li.
Tsis tas li ntawd, tus poj juam no yog hais tias leej twg mus tham nws mas yeej hnov tsov los quaj los sis puas los mus hem ntag.

Thaum lawv mus yuav tau Juab Vaj poj niam los tau li ib xyoos ntau uas nyuam qhuav yug tau ib tug mi nyuam tub.
Gawv niam tais tau tso lub ntiaj teb no tseg lawm; Gawv yawm txiv twb tuag tau ntev lawm.
Nws tau ib ntus tom qab no uas yog lub caij ntuj nag yuav luag dua uas tej pob kws taj siav tas ntawd; Juab Vaj poj niam tau pib mob.
Lub caij ntawd nyob rau pem toj roob siab tsis muaj kws kho mob thiab dej tshuaj.
Tsuas yog muab tshuaj juab thiab ua neeb ua yaig xwb rau xwb yog hais tias thaum tau muaj ib tug neeg mob lawm.
Niam Juab Vaj tau mob qaug txaj li ob peb hnub noj tsis taus ib lub mov haus tsis tau ib lub dej tab sis mas nws pheej ua zoo gaus li tug neeg muaj muaj zog thiab pheej yuav sawv khiav.

Thaum pib ntawd cov txiv neej kuj muab nws txhom thiab tuav nws pw, ua mus ua tuaj lawv thiaj li mus muab tau ib txog saw hlau los mus khi nws.
Nws pheej cem lawv tias, "Nej tsis txhob tuav tuav kuv es kuv yuav nrog kuv niam lawv mus."
Nws tau mob lawm tau ntau hnub.
Nws qhov muag paug paj tshau tas, thiab lawv hu nws los nws yeej tsis teb lawv li tab sis muaj tej chim nws pheej seev thiab hais tias, "Lawv e kho siab ua luaj li es, nej tuaj lawm pem roob es peb mus hais kwv txhiaj ped os."

Juab Vaj niam thiaj teb ntua tias, "Es nej mus hais kwv txhiaj no nej hais li cas naj! "
Nws teb tias, "Peb mus hais kwv txhiaj ces peb hais tias mlaug, rnlaug no ntag."
Hais tag nrho li no xwb nws cia li rov qab hloom hlias lawm.
Muaj ib hnub lawv twb muab nws los mus pw rau ntawm daim qab txiag ntawm lub qab qhov cub.
Lawv muab tau ob rab ciaj los mus hlawv rau hauv lub qhov cub.
Nyob nyob ces nws thiaj li hais tias, "Kuv niam os koj tsis khiav tsam lawv gaug raug koj naj."
Muaj ib tug tub hluas siab tawv tsawv thiaj li gaus hlo rab ciaj hauv lub qhob cub los thiab tib gaug rau ntawm niam Juab Vaj sab tob hau mus rau nram sab phab ja ua nws phab ja vuas tawg nrees.
Nws thiaj rov loo hais tias, "Kuv niam os, kuv hais kom koj khiav, koj pheej tsis khiaj seb lawv gaug teg koj pim tiag los pod."

Muaj ib hnub nws pheej tsis xeev rov los li lawm, yog li no, lawv thiaj kom niam pog tuaj muab ntaus cem.
Niam pog muab ntaus cem, ntaus cem tias, "Koj ris kuv ib teg nyiaj, koj tseem tsis rov qab los ua kuv noj mas yeej yuav muab koj ntaus kom koj tuag mus ntag."
Nws muab ntaus ntaus thiab cem cem ib me chim tus nyab thiaj li quaj thiab xeev rov qab los.
Thaum xeev los lawm, lawv nug nws tias ua li cas nws pheej tsis xeev rov los li.
Nws thiaj li teb Iawv tias, "Twb yog nws nrog nws niam lawv mus yov noj lawm."

thaum nws tau hais qhia lawv li no lawm, lawm thiaj baj yuav ua ib thaj neeb ua rog.

Yog li no, tau muaj ob peb hnub tom qab no, lawv thiaj li ua ib thaj neeb ua rog no.
Sij hawm lawv ua thaj neeg tuaj txog ntua hauv tsev thiab lawv muab plawm txiv duaj plawm tej kaum vaj kaum tsev thiab tua phom Hmoob pig pig poog poog rau nraum zoov thiab hauv tsev ua rau lub tsev ncho tshuaj phom cuag li cas.
Thaum lawv tua tag nrho ob phom rau hauv qab txag, ua li cas pom tawm plawv tib tug txiaj zees luaj gaus li tib tug txiv dev loj khiav kiag los mus dua ntais nram lub qhov rooj tag lawm thiab khiav tawm plaws dua ntais nraum zoov lawm.
Cov dev hauv zos muab caum tom dua ntais dua nram qab zog, kev yuav mus ua teb bleg lawm.

Thaum tau pom muaj li no, lawv kuj xav tau tias cuag rog no yuav tsum yeej xwb.
Tab sis cov dab neej tsa no heev tshaj qhov lawv xav tau.
Hnub ntawd thaum tsaus ntuj txog ib tag hmo dua hnov dev tom heev heev.
Dev tom ib tsaug mus rau tod, ho rov tom ib tsaug mus rau tod thiab ho tom tsim qhees mus rau nram ncauj kev yuav mus ua teb mov noj.
Dev tom li no ib hmos kaj ntug plaws.
Cov dev tom hmo no twb tsis yog tom li tom hluas nraug.
Yog li no, lawv cov tuaj zov mob hmo ntawd lawv kuj jhai kawg gaus.

Tag kis lawv tawm mus xyuas rau nram txoj hauv kev nrad seb puas pom muaj tus dab tsi.
Nws kuj tsis pom ib tug hneev dab tsi li thiab.
Thaum lawv rov qab los txog rau ntawm Juab Vaj kwj tse ua cas pom hneev tsov cuag li cas.

Lawv pom li no, lawv kuj poob siab tias niam Juab Vaj kawg yuav tsis nrog lawv nyob.

Tau ib hnub tseem tom qab no thaum yuav luag kaj ntug ces niam Juab Vaj thiaj tsis xeev rov los li lawm.
Thaum nws txoj pa yuav tuaj tsis nto ntawd, lawv cov tau zov nws ntawd hnov dev tom ib tsaug kiag ntawm lawv lub qab tsib taug dua ntais dua pug nram ncauj ke yuav mus lawm nram teb bleg.
Thaum no nws twb pib nws txoj kev tsaug zog mus tas ib sim.

Lawv yeej paub zoo tias tus niam Juab Vaj Tsab no yeej yog nws niam thiab txiv rov qab los tos nws xwb xwb li.
Txij ntua li nws tau tas sim neej lawm, lawv mus txog rau tom lawv tej teb los yeej tsis lam pom hneev tsov los nyob rau ntawm lawv tej tsev teb li yav tas los lawm uas nws tseem tsis tau tuag ntawd.
