Dab Noj Plawv Toov Laj Nyob rau lub ntiaj teb no, nws muaj ntau tsav yam dab.
Thiab cov yuav ua tau li cas los muaj los muaj.
Hais txog ntawm tus Dab Noj Plawv Toov laj los yog dab Phisnyausvais yog tus dab sim zeej dab tsi?
Yog tus tsiaj dab tsi?

Raws li tej laus tau hais, tus Dab Noj Plawv Toov Laj no yog pam neeg pam dab.
Pam neej pam dab no hais tau tias nws ua tau dab thiab ho tau neej.
Nws muaj hwv huaj loj heev.
Nws xav txia ua tus tsiaj dab tsi los nws yeej ua tau, thiab nws xav ua kom lwm yam tsiaj pom thiab tsis pom nws los yeej ua tau li.

Nws cov hwv huaj ntawd mas ua tau loj baum gaus li cua daj cua dub nrog rau nag sob nag cu.
a los mus yog hais tias thaum muaj leej tib neeg tau ua tej yam nws tsis nyiam nyob ze rau rau ntawm nws lub chaw ncig.

Yog muaj tus dab no nyob ib lub roob los lub tsua twg, leej twg tsis txhob mus ua txhaum nws.
Yog hais tias leej twg tau ua txhaum nws, xws li, ci nqaij noj thiab ziab khaub ncaws hmo ntuj ntawm ntug cub ze rau ntawm thaj chaws nws nyob ntawd.
Nws yeej kawg tau los xyuas xwb xwb thiaj li tas.
Tsis tas li ntawd, yog zoo hnub zoo hmo thiab zoo sij hawm, tus dab no sawv los quaj; nws quaj xiv tib nqiab.
Yog yus nyob rau tej sab toj xyuam xyuam yaj mas ua yus ib ce txias zias thiab rhiab gag kaws rau nruab txha nrob qaum.
Yog cov tsis tau hnov dua mas yeej jhai thiab pooh plig nyog.

Tsis hais neej los sis puas dab, los sis puas tsiaj, tau tshwm sim ib zaug los nyob rau lub ntiaj teb no, yeej yuav tsum muaj tus puav siab zoo tus puav siab phem.
Cov siab zoo nws txoj sia yuav nyob kom kav ntev mus.
Cov siab phem nws yuav pom lub ntiaj teb no tsis ntev.

Nyob rau lub zos thoj nam Najnyaus roog Puas, Xeev Naj (Nan) Thaib teb xyoo 1977; lub zos thoj nam no mas xov xov pos hlau ncig thoob plaws tsis pub neeg thoj nam tawm mus sab nraud yog hais tias tsis tawm ntawm lub rooj vag mus.
Vim yog txoj kev tshaib nqhes, nws thiaj li tau tau muaj tus puav neeg nyiag gag qhov laj kab tawm mus nrhiav noj nrhiav haus nyob rau hav zoov hav tsuag los txuas pluas, vim rau qhov hais tias kev sib faib noj faib haus nyob hauv zos kuj tsis txaus thiab muaj tej zaum tej zaub lawv faib ntawd twb tsis zoo noj li lawm.

Cov neeg tau nyiag kev tawm mus nrhiav noj kuj muaj coob leej ntau tus.
Cov muaj Phom Kej kuj mus tua nqaij hav zoov.
Cov muaj vas los sis puas moos kuj mus nrhiav noj haus rau nruab deg.
Cov tsis muaj dab tsi li kuj mus yos txiv hmab txiv ntoo, khawb juag xyoob, ntov txiv tsawb, thiab tho plawv toov laj.
Lawv cov tau tawm mus yos no muaj ib txhia mus ib hnub kuj rov qab los, thiab muaj ib txhia kuj mus pw txog li ob peb hmos mam li rov qab los.

Nyob rau pem ib lub roob uas nyob pem tus hauv dej Najkhuab nyob rau pem Hmoob Thaib ib co teb yeeb yog hais tias mus ntawm zos thoj nam no mus ko taw yuav tau mus li ob teev thiaj li yuav txog.
Ntawm lub roob pob tsuas hav zoov no mas muaj bloos nyob rau saud coob kawg.
Saum lub roob pob tsuas no nyob txawm muaj ib tug Dab Noj Plawv Toov Laj.
Cov neeg tawg rog tsis paub tias nws nyob ntawm qhov chaw tau hov ntev los lawm.
Ua ntej thaum cov neeg mus yos hav zoov, lawv kuj tsis tau pw dua rau saud mas lawv kuj tsis tau paub tias muaj ib tug tsiaj tsis huv nyob txawm rau saud no.

Nws yog muaj ib zaug muaj lawv ib pab mus yos hav zoov thiaj tau los mus pw rau ntawm tus ntug hav dej ntawm lub roob pob tsuas no ib sab.

Lawv cov no yog Lis Foom thiab Ntxoov Tub Hawj thiab nws ib tug dev coj tau nraum Los Tsuas teb los uas yog ib tug dev txawj txawj raws nqaij, thiab Soob Hwj, Hwm Thej, Gaj Pov Tsab.
Hmo ntawd lawv pw txog thaum twb yog ib tag hmo, ua li cas tus dev txawm tom ceev ceev.
Lawv sawv daws sawv tsees los mus tsom loo teeb tsom xam ib ncig ntawm tej kuj tsis pom tus dab tsi; ntuj teb jiag moo to tsis pom thiab hnov ib lub suab sab li.
Thaum lawv rov qab pw tas, nws kuj rov qab ua ib zaug li ntawd thiab.
Thaum tau ua zaum ob tas lawv thiaj li tau hu ntuj thiab hu dab poj yawm txwv txoob los pov hwm lawv tas; lawv thiaj li pw ib hmos kaj ntug tsis hnov dab tsi ntxiv lawm.

Tau ib ntus tom qab no, lawv cov no kuj rov qab mus yos zov bloos tua txog rau lub roob no.
Zaum no, lawv ho txiav tau ob peb tug me nyuam ntoo thiab txiav tau ib co blooj kuj yem los ua tau ib tsev pheeb suab pw.
Lub tsev pheeb suab no tau ua nyob rau ntawm ib them ntav toj ntawm lub roob no.

Tus tau mus pw rau hauv lub tsev no yog Nyiaj Vaj Tsab.
Lis Foom Hawj zov ib txog kab Bloos li ib lub qua tsev nyob rau pem toj ntawm lub tsev pheeb suab no.
Ua li cas ib me chim Nyiaj Vaj cia sawv los mus nee thiab nrhuav lub tsev pheeb suab no nrov kig kig kuag kuag, ces Lis Foom thiaj li tsom loo teeb tsom tuaj rau nws.
Nws thiaj li feeb meej.
Lis Foom thiaj nug nws, thiab nws thiaj hais tias, "Tsis hnov ua li cas; tos kuv hnov ces kuv twb pom koj tsom teeb tuaj rau kuv lawm xwb."
Gawv thiaj li tau khiav ntawm qho chaw no los dua pug nram no lawm.
Tsis tas li ntawd, lawv cov neeg tau mus yos rau lub roob no yeej tau paub thiab pom tias ntawm no yeej muaj ib tug tsiaj tsis huv nyob lawm.

Muaj ib zaug muaj ob tug Hmoob tau mus yog hav zoov los txog rau ntawm lub roob no thiab yuav baj los zov cov qhov Bloos saum lub roob no.

Thaum gawv tau los txog rau saud, nws twb yuav luag tsaus ntuj thiab gawv cia li los nyob twj zwm tsis ua suab sab li.
Thaum twb yog tsaus ntuj lawm ib me chim, ua li cas los tau ib tug tsov dub gag gag los thawj gawv; muaj ib tug yawg thiaj li tib phom rau thiab tus tsov tuag kiag rau ntawd.
Thaum kaj ntug ob yawg ntawd muab tus tsov xyuas tas, ob yawg muab pov rau ntawm ib tsob qaum ntoo thiab gawv los lawm.
Gawv los jib ob peb tug Hmoob yuav tuaj mus ua tauj rau nram hav no.
Gawv hais qhia rau lawv tias gawv tua tau ib tsov dub rau pem tus qaum ntoo ntawm lub qaum tsev pheeb suab, yog lawv xav noj no lawv mus xyuas.
Lawv hais tias lawv yuav mus muab hlawv ua noj.

Ua li cas thaum lawv mus txog ped twb tsis pom tus tsov dub ntawd lawm tsuas pom xyoov ya ya ntawm tej xwb.

Tau tsis ntev tom qab no tau muaj ob tug kwv tij kwv bawg tau mus yos thiab khawb juag xyoob los txog rau ntawm lub tsev pheeb suab no thiab tsaus ntuj lawm, gawv txawm los pw rau ntawm lub tsev pheeb suab.
Gawv noj hmo tas, gawv thiaj li pw.
Gawv ib leeg pw ib ntug cub cia lub qhob cub tuaj nruab nrab.
Ib tsam ib tag hmo ib yawg tsim los ua cas tsis pom ib yawg lawm.
Nws thiaj li nrhiav thiab hu ua li cas tsis hnov teb qhov twg tuaj li.
Nws nhriav nhriav tsis tau thiab kaj ntug nws thiaj li rov nrhiav dua kuj tsis pom thiab tsis hnov teb qhov twg tuaj li.
Thaum nws tau nrhiav tas lawm, nws kuv kuj xav ntau yam thiab jhai, vim rau qhov hais tias tus yawg ntawd lub nra thiab khoom nyob tas rau ntawd.
Yog li no, nws thiaj li tau los tsev lawm.
Thaum nws tau los txog rau nram tsev no kuj tsis pom tus ntawd los txog thiab; yog li no, lawv thiaj li hais kwj tij thiab rov qab mus nrhiav dua lawm pem qhov chaw ped dua.

Lawv tau mus nrhiav nrhiav thiab thiaj li nrhiav pom nws nyob kiag rau hauv lub qab pob tsuas ua ze ze ntawm ib tug ntug me nyuam dej.
Twb tau ib hnub ib hmos lawm, ua li cas thaum lawv mus txog ntua ntawd, Buag Hwm Thoj uas yog tus pawv lawm ntawd lub cev tseem sov so.
Nws zoo xws li ib tug dab tsis muab nws tawb ua si ua rau thaj chaw ntawd du lug.
Leej niam thiaj li tsa suab hlo quaj thiab nyiav nws tus txiv.
Ua li cas hnov leej twg nyiav qog leej niam nram qab deg tuaj.
Cov kwv tij thiaj li hais kom niam Buag Hwm tsum, thiab lawv thiaj li muab Buag Hwm nqa los rau saum roob txoj kev saum no.

Lawv thiaj li muab nws hloov khaub ncaws tshuag thiab kawb qhov muab nws faus rau saum no.
Thaum lawv saum roob no, tus niam quajthiab yeej muaj ib tug nyiav quaj log laws hauv qhov chaw lawv mus nrhiav tau hauv tuaj.

Lawv mus tau tsawg tus thiab tsis muaj phom.
Lawv jhai kawg gaus li.

Lawv muab nws faus tsuag tsuag tas.
Lawv cia li khiav kiag los lawm.
Lawv los txog ntua nram hav no dhau li tsib raus lub tsev xwb, twb hnov los nyiav kiag pem ntxa tuaj lawm.
Lawv thiaj li los tsev lawm.

Tus tsiaj no lawv yeej paub tseeb tseeb tias yog Dab Noj Plawv Toov Laj.

Yog hais tias tsis yog phisnyausvais mas yeej tsis lam yuav ua heev tas baum li ntawd.
Tsis tas li ntawd, twb yog tom qab no lawm, lawv mam li nug cov neeg Hmoob thiab Thaib txum tim ntawd.
Lawv yeej hais tias ntawm lub Roob Najkhuab no yeej muaj ib tug tsiaj tsis huv nyob.
Muaj ntau tus neeg tau mus yos rau saud los ze rau ped yeej cia li tsis pom rov qab los li lawm.

Yog muaj li no lawm, cov neeg tawg rog thiaj li tseg ntua lub roob no tsis mus tsuj ib taws rau saud, ib txij li thaum Buag Hwm tau dov toj tas los.
