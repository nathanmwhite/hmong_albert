Ua Bog Kev ua bog no muaj ntau tsav ntau yam thiab ua bog no ho ua li cas?

Qhov ua bog uas kuv yuav muab los qhia pub rau nej sawv daws, yog ua bog rau lub teb lub chaw.
Kuv kuj tsis paub tseeb tias yog vim li cas ho yuav ua bog rau lub teb lub chaw.
Raws li kuv txawj xeem xwm los mus, tej kev ua bog no kuv kuj tau pom thiab tau paub tab sis mas muaj tsawg zaug.

Zaum ua bog uas kuv tau hnov mas yog nyob rau hauv lub teb chaws Los Tsuas.
Qhov ua bog no muaj raws mus li no, ua ntej thaum lub teb chaws Los Tsuas yuav poob rau nyab laj tes, tib neeg nyob raws tus niam dej Najkhoos ntawd lawv tau pom pob zeb ntab raws dej nqes hav los mus tau muaj ntau zaus ntawm ob peb hnub ntawd.
Thaum lawv tau pom li no, lawv thiaj nco tau tias yog pob zeb ntab lawm no sim muab plhauj taub tso rau hauv dej saib nws yuav tog.
Lawv thiaj li mus nqa plhauj taub tuaj tso rau hauv dej ua li cas plhauj taub tog lawm tiag.
Yog li no lawm, cov neeg ntawd thiaj li tsis paub yuav hais lo twg.
Lawv tsuas xav tau twj ywm rau hauv siab tias muaj ib hnub twg yeej yuav pom ib yam dab tsi xwb xwb thiaj li tag.

Nws yog xyoo 1972 yuav tas uas ua tsov rog nyob rau hauv lub teb chaws Blog tseem kub heev.
Xyoo ntawd tus mlom Niam Gauj Juab Tu Tes nyob rau hauv lub xeev Moos Loob tau los los kua muag tau ib xyoos gaus.

Thaum tus Niam Gauj Juab los kua muag no tsis yog ib ob tug neeg pom, tas neeg nyob rau lub xeev Moos Loob thiab lwm qhov tsis hais Blog, Daum, Hmoob, thiab Co, sawv daws yeej tuaj mus xyuav ua kev nchuav nthwv thiab cav ua nroo nreb thoob sab teb Los Tsuas no.
Cov neeg Los Tsuas mas nqa paj tuaj mus hawm ua kev tsaus nti.
Cov hauj sam los tau tuaj mus hawm txhua txhia tag kis uas lawm yeej ib txwm tsis tau ua dua li ntawd li.
Thaum sawv daws tuaj mus xyuas fas los tsis hais haiv neeg twg li, sawv daws yeej cia li tsis muaj siab yuav mus ua noj ua haus raws li yav tas los lawm.
Tsis tas li ntawd, tus yuav hais li cas los muaj tag.

Nws yog thaum lub Ob hlis ntuj xyoo 1975 nyob rau hauv lub nroog Moos Loob tus niam dej Najkhoos ntawd tau qhuav lawm ob peb lis tiam.
Cov Blog mas lawv yeej pom txhua tus.
Cov Hmoob thiab lwm haiv neeg uas tsis nyob rau nroog kuj pom thiab tab sis pom tsawg.
Muaj plaub tug niam txiv Hmoob tau mus pom.
Cov Blog nyob rau ntawm tus ntug dej no tau cog lus rau lawv kom tsis txhob pub hais tawm rau leej twg li.

Tsis ntev hnub thiab hli ntawd thiaj hnov tias yawg hlob Vaj Pov khiav tawm hauv Los Tsuas Teb los mus dua Thaib Teb lawm.
Txij li ntawd los mus, cov Hmoob uas nyob ze rau Vaj Pov sab teb chaws nws tau kav thiaj li tau khiav los mus lawv Vaj Pov qab dua Thaib Teb.
Tsis ntev hnub tsis ntev hli tom qab ntawd, tsis hais haiv neeg twg, tsis hais tus tau ua dua nom thiab tub nrog, los yog niam txiv laj mej pej xeem tus muaj thiab pluag, sawv daws thiaj li tau khiav tawm hauv Los Tsuas Teb los mus rau Thaib Teb.

Cov neeg uas tau khiav li ib ob xyoo tom qab Vaj Pov khiav tawm los lawm.
Cov neeg no tau nraug cov tub nrog Nyab Laj thiab Blog Liab tua tuag ua pab ua pawg.
Ib txhia tsis pom qab los cia li k.
hiav dua hav zoov mus nrog Cob Fab lawm.
Ib txhia los mus hla dej Najkhoos poob dej tuag tas lawm.
Muaj tus puav kuj los raug Thaib tua lawm.
Cov coob tshaj plaws mas yog los tau ib pab jhai yuav muaj li plaub tsib puas leej los mus rau sab qab Veescas, Los Tsuas Teb.
Pab no mas tau raug Blog Liab muab tua thiab txim txom tuag tas nrho tsuas dim li tus puav yog cov mi nyuam xwb.

Tsis tas li ntawd, tshuav cov qub nom qub tswv los mus rau cov qub tub nrog thiab niam txiv laj mej pej xeem uas tsis tawm lub teb chaws kuj raug Nyab Laj cov mus tua tas lawm muaj coob leej ntau tus.
Muaj tus puav cuag li muaj txoj hmoo thiab ho tsis tau txog caij tuag, Nyab Laj coj mus kaw txaus thiab ua qhev tau kaum tawm lub xyoo mam muab tso rov qab los.

Ntawm tus Niam Gauj Juab Tu Tes ntawd kuj raug Blog liab rnuab tsoo tawg tas tsis ntev tom qab lawv tau txeem los mus nyob rau hauv tej nroog.

Tom qab tau muaj pob zeb ntab, plhauj taub tog, Najkhoos nqhuab, thiab tus Niam Gauj Juab Tu Tes tau los los kua muag rau sawv daws tau pom thiab paub ntawd, nyob rau hauv lub teb chaws Los Tsuas, peb tau paub thiab tau pom muaj kev xwm txheej baum li no rau txhua txhua haiv neeg tau nyob txawm lub teb chaws no.
Ntawm qhov pob zeb ntab hos plhauj taub tog ntawd kuv tsuas muab los mus txhais tau tias yog cov neeg ib txwm nyob txawm rau lub teb chaws no yuav tau tso vaj tso tsev, tso niam txiv, kwv tij, thiab neej tsa tseg thiab yuav tau khiav tawm mus rau ib qho.
Ntawm tus dej Najkhoos nqhuab ntawd, kuv kuj tsis paub yuav muaj txiav mus ua li cas.
Kuv tsuas xav tau tias cov neeg nyob rau lub teb chaws Blog ntawd yuav tsawg lawm hov ntau.
Ntawm tus Niam Gauj Juab quaj ntawd mas kuv muab txhais tias, nws twb pom thiab paub tias neeg yuav raug ploj raug tuag coob leej ntau tus.
Y og li no, nws twb tu siab thiab quaj ua ntej rau sawv daws pom.

Tej zaum yuav muaj lwm tus neeg yuav muab cov lus kuv tau piav los saum no txhais txaws dua kuv tau txhais.
Nws tau txhais li ntawd vim rau qhov tias nws tau pom mus rau li ntawd.
Kuv txhais no los kuv tsuas muab txhais raws li kuv pom thiab xwb.

Tsis hais nyob qhov twg thiab haiv neeg twg, yog hais tias yuav muaj ib yam xwm txheej loj yuav los raug rau sawv daws mas yeej yuav tsum muaj ib yam dab tsi tau ua pub rau sawv daws tau paub tau pom ua ntej xwb xwb li.

Kuv tus kheej lam muab cov lus no faj tseg rau nej sawv daws.
Peb ua neej nyob peb cim joov saib tom ntej no peb puas yuav tau pom tej yam txawv li tau hais dua los saum no.
