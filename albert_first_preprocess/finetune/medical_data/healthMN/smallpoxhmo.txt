Minnesota Lub Rooj Tsav Xwm 12 / 14 / 2005 Rau Kev Noj Qab Nyob Zoo Daim Ntawv Qhia Tej Kev Tseeb Tej Kev Tseeb Txog Kev Mob Qhua Taum Communications Office 625 North Robert Street PO Box 64975 St.
Paul, MN 55164-0975 (651) 201-4989 www.website.net Txoj kev mob qhua taum muaj kev xwm txheej npaum li cas?
Thaum yus muaj yam mob no yus kub taub hau thiab sawv ib co pob, thaum i mas txoj kev mob qhua taum yog ib qho uas muaj xwm txheej loj heev rau tib neeg.
Ib tug kab virus yog qhov uas ua rau yus muaj yam mob no, thaum i yog tias peb leeg tau raug yam kab mob no ib tug ntawm pebleeg ntawd tau tuag.
Tsis kav, thaum txog xyoo 1980, twb tau tshem txoj kev mob qhua taum tawm ntawm lub ntiaj teb, vim hais tias lub Ntiaj Teb Lub Koom Haum Rau Kev Noj Qab Nyob Zoo tau siv zog tshem yam kab mob no tawm mus.
Zaum kawg nkaus uas ib tug neeg tau muaj kab mob notxawm nyob qhov twg hauv lub ntiaj teb los xijtau kawj thaum ze xyoo 1980.
Vim hais tias tsis muaj ib tug tsiaj txhu uas muaj kab mob no thiab tsis txawj ki rau tib neeg lawm, ces zoo nkaus li twb ua rau neeg thoob ntiaj teb no raug tsis tau yam kab mob no.
Qhov tu siab mas, yog vim hais tias tej zaum yam kab mob no tsis tau ploj mus li.
Twb tau khaws ob peb tus kab mob no hauv cov tsev kawm txuj ci tom qab twb tshem yam kab mob no tawm ntawm lub ntiaj teb mus thiab tam sim no peb xav tias luag tej twb muab qhov no pauv ua ib yam zoo li ua riam ua phom.
Tam sim no ho xav tias luag tej yuav txhob txwm tso tus kab mob no kom tib neeg coob heev yuav raug tus kab mob no.
Tej zaum cov neeg phem yuav tsis xa tus kab mob qhua taum tawm mus li.
Tiam sis, yog tias ua ib yam phem li no ces yuav kawj teeb meem ntau heev.
Muaj dab tsi uas qhia tias yus mob qhua taum?
Thaum yus mob qhua taum yus yuav pib kub taub hau heev, dia taub hau thiab mob ib ce, thiab, tej lub sij hawm, yuav ntuav.
Tom qab ob mus rau plaub hnub, yuav sawv tej thaj liab liab.
Tej thaj liab no yuav ki mus thiab sawv ib co pob uas yuav qhuav tuaj thiab yuav ua kiav txhab.
Tom qab li peb lub lis piam, yuav hle cov kiav txhab no yuav nti, ces yuav pom tej qhov caws pliav tob tob.
Tom qab yus nyob ze kab mob qhua taum no, yuav hov ntev yus mam li raug tus kab mob no?
Thiab thaum twg yus thiaj txawj ki rau lwm tus thiab?
Yuav xub pom tej kevm ob tshwm tuaj li 12-14 hnub tom qab tus neeg ntawd tau nyob ze tus kab mob no, tej thaum yuav yog li xya hnub xwb thiab tej thaum yuav ntev li 17 hnub ua ntej tej no tshwm tuaj.
Thaum nyuam qhuav pib pom tej kev mob no, tus neeg ntawd mob dhau ces mus ub mus no tsis tau los sis ua tsis tau nws tej hauj lwm lawm.
Tus neeg mob ntawd tsis txawj ki tus kab mob no rau luag tej txog thaum tej thaj liab tshwm tuaj.
Txoj kev mob qhua taum txawj ki npaum li cas?
Kev mob qhua taum yeej txawj ki, tiam sis tsis ki yooj yim npaum kev mob khaub thuas los sis mob qhua pias.
Feem ntau yus yuav tau nyob ntawm tus neeg mob tim ntsej tim muag rau ib lub sij hawm ntev tsawv — ib yam li thaum yus nyob ua ke hauv tsev — ua li ntawd tus kab mob Hmong Smallpox Tej Kev Tseeb Txog Kev Mob Qhua Taum — phab 2 no thiaj txawj ki ib leeg dhau ib leeg.
Qhov no kuj txawj ki yog tias yus kov tej dej ntawm lub cev, los sis tej khoom zoo li cov ntaub pua chaw pw thiab cov khaub ncaws.
Nws yeej ki tau ntawm huab cua hauv tej tsev thiab lwm qhov chaw me me, tiam sis feem ntau tsis muaj li no.
Puas muaj kev kho tus mob qhua taum no?
Tsis muaj ib txoj kev kho kom tus kab mob qhua taum no zoo.
Tiam sis, thaiv tau tus kab mob no yog tias txhaj tshuaj tiv thaiv kab mob.
Yog tias twb mus nyob ze tus kab mob no lawm yus tseem tau kev pov hwm yog tias yus mus txhaj tshuaj tiv thaiv kab mob.
Txawm tias ib txoj kev txhaj tshuaj tiv thaiv kab mob tsis tiv thaiv txhua txhua tus neeg, yog tias txhaj tshuaj ua ntej peb hnub tom qab nyob ze tus kab mob qhua taum no yuav pov hwm yus zoo ib yam li yus twb mus txhaj txhuaj tiv thaiv kab mob ua ntej koj tau mus ze tus kab mob no.
Kev txhaj tshuaj tiv thaiv kab mob ua ntej xya hnub yuav ua rau yus tsis raug mob sab npaum lwm cov neeg uas cia li raug tus kab mob qhua taum no.
Tsis kav, kev txhaj tshuaj tiv thaiv kab mob, yeej muaj tau kam ceev, ib txhia neeg yeej tuag tau, ces yuav tsum ua tib zoo xyuas seb muaj tau tej yam zoo thiab tej yam phem zoo li cas.
Tsawg kawg nkaus, yeej xav tias yuav muaj li ib tug neeg ntawm txhua ib plhom neeg uas txhaj tshuaj tiv thaiv kab mob yeej yuav tuagthiab 15 tus neeg yuav raug mob loj heev.
Thiab yog tias tsis muaj neeg siv tus kab mob no ua ib qho riam phom, ces yuav tsis muaj ib tug neeg uas raug tus kab mob qhua taum no li.
