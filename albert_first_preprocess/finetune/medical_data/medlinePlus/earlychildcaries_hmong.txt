Hniav pib lwj ntxov Hniav pib lwj ntxov (Early childhood caries) (ECC), kuj yog hu ua me nyuam mos hniav lwj los ntawm lub raj mis (baby bottle tooth decay) (BBTD) uas tiv thaiv tau cov kab mob tsim muaj los ntawm tej hom kab mob (cov kab mob) nyob rau hauv koj lub qhov ncauj.
Cov kab mob khub nyias nyias plooj rau koj cov hniav hu plaque.
Cov kab mob noj koj cov zaub mov uas koj noj mus, feem ntau yog cov qab zib (xws li cov qab zib ntawm cov txiv hmab txiv ntoo) thiab cov hmoov txhuv nplej siav (qhob cij, cov qos, cov txhuv, cov nplej zom, thiab tej yam zoo li ntawd.)
.
5 feeb tom qab koj noj mov los yog haus dej tag nrho, cov kab mob pib tsim muaj cov kua qaub thaum lawv zom koj cov zaub mov.
Cov kua qaub no ua rau koj cov txheej hniav saum toj to thiab nqus tawm cov khoom zoo.
Ua rau muaj kab noj hniav.
Cov me nyuam uas txom ncauj heev, muaj kab mob ntau heev, los yog cov pw tsaug zog npuav lub raj mis uas muaj lwm yam kua dua li dej dawb, yuav muaj ECC ntau heev tshaj.
YUAV TIV THAIV ECC LI CAS?
Ntau cov leej niam leej txiv tsis ras txog hais tias cov zaub mov zoo noj haus xws li mis nyuj, mis mos, mis niam thiab kua txiv hmab txiv ntoo yeej muaj qab zib txuam uas txhawb rau txoj kev ua hniav lwj taus no.
Piv txwv, thaum cov me nyuam pw npuav lub raj muaj mis, cov kua teev rau hauv tus me nyuam lub qhov ncauj ntev ntev uas tsim tau ib qhov chaw zoo heev rau kab mob ciaj taus tuaj.
Koj txwv tsis tau kom txhob muab cov zaub mov zoo rau koj tus me nyuam noj haus, tiam sis koj tswj tau kom koj tus me nyuam noj haus thaum twg thiab noj haus pes tsawg zaus uas " noj haus tau qab zib. "
Txwv txiav tau cov pluas txom ncauj kom tsawg thiab yog yuav tsum siv lub raj mis pub, tsuas ntim dej dawb rau npuav thaum pw yav nruab hnub / yav hmo ntuj.
Txoj kev tshawb fawb pom hais tias cov me nyuam tsis yog yug los yeej muaj kab mob hniav lwj, tiam sis yog kis rau lawv, feem ntau kis thaum lawv tseem yau yau, los ntawm tus tu xyuas lawv — feem ntau yog los ntawm leej niam.
Yog koj tau muaj kab noj hniav los lawm, koj yeej muaj tus kab noj hniav ntawd nrog koj.
Cov neeg tu xyuas me nyuam uas tsis mus kho kab noj hniav muaj kab mob ntau heev tshaj hauv lawv lub qhov ncauj thiab yuav yog cov kis heev tshaj rau lawv cov me nyuam.
Mus ntsib koj tus CDA kws kho hniav kom ntsuam xyuas thiab ntsaws koj cov qhov kab noj hniav.
Koj tus kws kho hniav yuav pom zoo rau koj siv lub tshuaj yaug qhov ncauj uas muaj tshuaj tiv thaiv kab mob los yog pom zoo kom zom cov xis nkoos uas muaj tshuaj xylitol nrog kom tua tau ib txhia kab mob hauv koj lub qhov ncauj.
Cov kab mob yog kis los ntawm cov qaub ncaug thiab pib tsim teeb meem thaum thawj tug hniav tshwm tuaj.
• Tsis txhob sib qiv cov diav thiab cov rawg nrog koj tus me nyuam • Siv dej ntxuav lub txiv mis qhuav, tsis txhob siv koj lub qhov ncauj Kev pub noj pub haus zoo thiab tu koj tus me nyuam lub qhov ncauj yuav tiv thaiv tau ECC.
• Puag koj tus me nyuam thaum pub mis rau nws haus • Tshem lub raj mis thaum tus me nyuam tsaug zog lawm • Siv daim ntaub ntub dej los so koj tus me nyuam cov hniav / pos hniav tsawg kawg yog ob zaug ib hnub twg thiab thaum tus me nyuam noj tag Cov niam txiv muaj txoj luag num tseem ceeb yuav tsum paub txog cov hniav pib lwj.
Ntxi koj tus me nyuam daim di ncauj nrhiav cov cim qhia hniav pib lwj — uas yog cov teev dawb dawb.
Yog koj pom muaj cov teev dawb dawb, xws li ntawm cov hniab tab meeg, teem ib lub sij hawm mus ntsib koj tus CDA kws kho hniav.
Koj tus kws kho hniav yuav muab cov tshuaj uoride tso rau mus ob peb lub hlis los tiv thaiv koj tus me nyuam cov hniav kom txhob puas ntxiv.
Thaum twg koj tus me nyuam tuaj cov hniav plhis, pib siv tus txhuam hniav qhuav mos mos me me los txhuam nws cov hniav.
Thaum nws muaj hnub nyoog li no, koj tus kws kho hniav los yog tus kws kho me nyuam yuav muab cov tshuaj uoride rau siv.
Cov tshuaj Fluoride pab ua kom cov hniav muaj zog kom tiv thaiv taus hniav lwj.
Cov me nyuam uas haus cov dej hauv lub zos uas yeej muaj uoride txuam nrog lawm yuav tsum tsis txhob siv cov tshuaj uoride ntxiv.
Pib siv tshuaj txhuam hniav uoridated luaj li lub noob taum los txhuam koj tus me nyuam cov hniav thaum nws muaj hnub nyoog ob xyoos.
Qhia koj tus me nyuam nti cov kua tshuaj txhuam hniav tom qab txhuam tag.
Pab koj tus me nyuam txhuam nws cov hniav kom txog thaum twg nws txawj txawj txhuam nws lawm — uas feem ntau yog thaum nws muaj hnub nyoog yim xyoo.
Nco ntsoov: • Tsis txhob muab koj cov qaub ncaug mus raug rau koj tus me nyuam • Muab dej dawb ntim rau koj tus me nyuam lub raj mis los yog lub khob kaw hau nqus thaum nws pw yav nruab hnub / yav hmo ntuj • Ntxi koj tus me nyuam daim di ncauj nrhiav cov cim qhia hniav lwj ntxov • Muab lwm yam khoom noj thiab dej haus zoo rau nws noj thiab noj cov khoom noj thiab dej haus uas qab zib kom tsawg • Tu kom koj tus me nyuam lub qhov ncauj huv si • Coj koj tus me nyuam mus ntsib tus CDA kws kho hniav thaum nws tuaj cov hniav plhis lossis thaum muaj hnub nyoog puv ib xyoos, qhov twg los tau yog tshwm sim sai dua Teem sij hawm mus rau tus CDA kws kho hniav ntsuam xyuas kom lub qhov ncauj noj qab nyob zoo Cov teev dawb dawb — ECC Ntxov Muaj ECC Loj Zus Muaj ECC Loj Heev
