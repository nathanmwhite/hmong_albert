lub xeev california hoob kas them nyiaj pab menyuam ( department of child support services ) yuav tsis pab kev hais cai rau niam txiv los sis cov saib xyuas menyuam . them nyiaj los pab menyuam kev rho nyiaj lus qhia tseem ceeb heev ! • koj tus nai muaj cai txiav $1 .50 nyiaj ua ntaub ntawv ntawm koj daim tshev txhua zaus nws rho nyiaj . • koj cav tau tus nqi uas koj raug them txhua lub sij hawm yog koj as ntawv mus rau nram xam . • koj muaj 10 hnub txij hnub uas koj tau txais daim ntawv tias yuav rho nyiaj tawm los mus cav txog tus nqi lawv yuav rho ua ntej lub sij hawm uas lawv rho nyiaj . • thaum peb txais tau koj cov nyiaj ntawm koj tus nai , peb mam li muab xa mus rau tus neeg yuav txais koj cov nyiaj kom tsis pub dhau ob hnub . • yog koj tsis them nyiaj los pab menyuam , qhov no yog ib qho txhaum cai . yog koj txhob txwm tawm hauj lwm kom koj txhob tau them nyiaj mus pab menyuam , koj yuav raug xam cem . pab lub xeev california cov menyuam hoob kas them nyiaj pab menyuam  kev rho nyiaj yog dabtsi ? daim ntawv rho nyiaj , hu ua daim ntawv khoo/ qhia paub los rho nyiaj los them menyuam , yuam kom tus nai rho ib qho nyiaj tawm ntawm niam txiv daim tshev los mus them menyuam , txij nkawm thiab / los sis them kev kho mob . tus nqi yuav rho no yog nyob ntawm xam txiav txim ; tiamsis , tus nqi txawj nce yog tias tus nqi uas tsis tau them yav tag los siab zuj zus . vim li cas kuv thiaj li yuav raug rho nyiaj ? cov kev cai tsoom fwv thiab hauv xeev khoo kom yuav tsum rho nyiaj rau txhua txhua khej uas raug them nyiaj los pab menyuam . cov ntawv los rho nyiaj no yeej muaj tas mus li , txawm tias twb nej hnub them lawm los xij . qhov kev rho nyiaj no yuav pab kom tus menyuam txais tau nws cov nyiaj kom raws sij hawm . txoj kev rho nyiaj no kuj pab tau koj vim tias nws cim tseg txhua zaus uas koj them nyiaj . txoj kev rho nyiaj no yuav ntev mus txog thaum twg ? txoj kev rho nyiaj no yuav ntev kom mus txog thaum tsis muaj nuj nqi them nyiaj mus pab menyuam lawm . kuv puas raug ncaws tawm yog tias kuv muaj ib qho kev khoo los rho nyiaj li no ? tsis raug . nws tsis raug cai rau ib tug nai twg yog nws muab ib tug neeg ua hauj lwm ncaws tawm vim nws raug them nyiaj los pab menyuam . yog koj xav hais tias qhov no muaj lawm , tej zaum koj yuav tsum tau mus nrog ib tug kws lij choj tham . kuv tus nai puas yuav tau ua li daim ntawv khoo no ma ? yuav tsum ua . daim ntawv khoo no yog ib daim ntawv tuav cai uas koj tus nai yuav tsum tau ua . yog koj tus nai tsis ua li no , nws yuav raug xam cem . yuav ua li cas yog thaum kuv tus nai twb rho nyiaj tawm lawm tiam sis tsis pom hais tias kuv them li no ? koj tus nai yeej muaj lus cob qhia tias yuav tsum ua li cas thiaj li rho tau koj li nyiaj tawm . txawm tias koj tus nai yog tus yuav tsum rho nyiaj tawm thiab xa cov nyiaj no ua koj tug mus , koj yog tus yuav tsum saib xyuas seb koj cov nyiaj no puas mus txog lub hoob kas them nyiaj los pab menyuam kom raws sij hawm . kuaj koj cov nqi them nyiaj mus pab menyuam thiab khaws koj cov tw tshev kom thiaj li qhia tau tias koj them nyiaj raws sij hawm lawm . yog muaj teeb meem dabtsi , tiv tauj koj lub hoob kas them nyiaj pab menyuam kom sai li sai tau . lawv yuav rho npaum li cas ntawm kuv daim tshev mus ? feem ntau , 50 feem pua ntawm coj daim tshev yuav raug rho mus them menyuam , tiamsis muaj tej zaum , nws kuj yuav siab txog li 65 feem pua . yog tag nrho koj txoj kev pab ntau tshaj li 50 feem pua ntawm koj daim tshev , koj txoj hauj lwm los pab tag nrho txhua yam yuav tsis muab los xam . koj yuav tsum them qhov tshaj sauv . yog koj daim ntawv khoo kom koj pab tshaj li 50 feem pua ntawm koj daim tshev , tej zaum koj yuav hais kom lawv muab pauv tau . hais kom lub hoob kas them nyiaj los pab menyuam saib xyuas koj khej dua thiab los pauv tus nqi khoo . yuav ua li cas yog kuv pauv hauj lwm ? koj yuav tsum qhia rau lub hoob kas them nyiaj pab menyuam paub txhua zaus uas koj pauv koj txoj hauj lwm . thiab koj yuav tsum qhia lawv yog thaum twg koj tsis ua hauj lwm lawm . txawm tias koj tsis ua hauj lwm lawm los , koj yeej tseem raug them nyiaj txhua txhua hli . koj yuav tsum hais rau lub hoob kas them nyiaj pab menyuam paub kom lawv thiaj li pauv tau koj tus nqi pab . 