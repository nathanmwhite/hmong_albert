 upper respiratory infections ( hmong / english ) ntu caj pas saum toj tau kab mob ( khaub thuas ) ( hmong ) upper respiratory infections ( colds ) ( english ) khaub thuas uri yog ab tsi ? khaub thuas uri yog ib cov mob nyob rau ntawm hlab pas xws li ( qhov ntswg , tsaus tsiav qhov ntswg , caj pas ) uas yuav mob mus li 5 rau 7 hnub . feem ntau cov menyuam zoo neej los yuav raug khaub thuas li 6 zaus tej ntawd ntawm ib lub xyoo twg . menyuam mos lawv ua pa ntawm qhov ntswg ntau . thaum twg lawv txhaws ntswg , lawv tsis zoo noj mis thiab tsis tau zoo pw . qhov nov yuav ua kom lawv meem txom , nyob tsis tswm , thiab tshiam niam tshiam txiv . dab tsi ua mob khaub thuas ? ib qho khaub thuas muaj los ntawm ntau yam kab mob . khaub thuas yuav tsis ntxim tshuaj . feem ntau nws yuav zoo nws mus nrog rau yus so thiab haus dej kom ntau . cov tshwm sim khaub thuas no zoo li cas ? txham txhaws ntswg los ntswg hnoos ua npaws me ntsis   upper respiratory infections ( hmong / english ) kuv yuav tu kuv tus menyuam li cas ? ntshawb cua fws dej rau hauv chav tsev koj tus menyuam chav tso raws li qhov fws txias . qhov no yuav ua kom koj tus menyuam cov ntswg ua nyob hauv tej hlab cua txhob nplaum nplaum thiab qhov mob qa yuav zoo mintsis . ntxuav lub tshuab ntxhua hnub , nrog lysol los yog bleach thiaj tua tau pwm thiab kab mob . ( luscim : yog noo hws heev dhau yuav ua tau muaj kab mob nyob hauv carpets , ntaub qhov rai , thiab lub cua sov , cia tso lub tshuab fws dej qi tshaj 50 % . ) muab tus menyuam lub taub hau txaj tsa kom siab kom thiaj tiv thaiv kom tus menyuam txhob muaj ntswg ntau ntau thaum nws tsaug zog . tso ib lub to hauv ncoo siab hauv qab daim txaj , los yog siv tus ceg nta txeem pem taub hau . phau ntawv los yog thawv ntawv txeem tau zoo . xiab cia lub txaj menyuam mo kom siab . muab dej pub rau haus kom ntau dua . txhob muab cov dej hu ua " tsis muaj piam thaj " rau tus menyuam haus tshwj yog hais los ntawm kws khomob lawm xwb . nqus pab kom txhob txhaws ntswg ua ntej pub mis rau noj , thaum mus pw , los yog sij hawm thaum twg ua raws li cov nqe lus nram no : 1 . yuav dej kua ntsev nrog rau nws qhov ntswg tom tej chaw muag tshuaj ; tsis tas siv ntawv xaj tshuaj . los yog yus tov yus : muab ¼ teaspoon ntsev tov nrog ½ khob dej sov . tov cov dej tshiab txhua hnub . muab tus me nyuam tso pw ntxeev tiaj thiab ib txoj phuam kauv xiab nws caj dab kom nws plim pliaj . 2 . muab tus menyuam pw ntxeev tiaj muab ib txoj phuam kuav los tiag ntawm lub xwb pwg kom lub tob hau plim mintsis .   upper respiratory infections ( hmong / english ) 3 . tso 1 los 2 tee dej rau ib sab qhov ntswg . tos li 30-60 seconds kom cov ntswg txhob nyeem nyeem . 4 . tig tus menyuam pw khwb rwg thiab cia cov kua ntswg ntws tawm , los yog xuas lub nqus ntswg los nqus raws li nram qab no : nyem cov cua hauv lub nqus ntswg tawm ua ntej . maj mam muab ntxig rau hauv menyuam qhov ntswg . maj mam tso kom cua nqus rau hauv lub nqus ntswg . nws yuav nqus cov ntswg hauv qhov ntwg tawm los . muab cov ntswg nyem tawm rau daim ntawv so ntswg . nqus lwm sab qhov ntswg tib yam nkaus . maj mam so menyuam lub qhov ntswg thiaj tsis mob tawv nqaij . yoj koj tus menyuam nti tsis txaus siab , tham lus muag muag rau kom ntaug thiab rov ua kom txhob ntsai . tshuav dab tsi ntxiv kuv yuav tsum paub txog ? feem ntau cov tshuaj khaws ntawm txee yuav los tsis zoo . tsis muaj ib yam ua kom tus mob zoo sai . muab cov tshuaj acetaminophen ( tylenol® los yog lwm yam ) rau xwb yog nej tus menyuam ua npaws , mob qa , los mob ib ce . txhob muab tshuaj tua kab mob phaug rau vim lawv yuav tsis ntxim rau cov kab mob thiab yuav muaj teeb meem .   upper respiratory infections ( hmong / english ) thaum twg thiaj tsim nyog kuv hu rau kws kho mob ? hu yog tias koj tus menyuam : tsis zoo tom qab 48 teev pib ua pa nyuab zuj zus ua pa ceev dua qub tsis noj mis zoo los yog nkees nkees thaum pub rau noj ua npaws kub 101 f ( 38 . 4 c ) los tshaj ntawd ntsuas nram qhov quav yog tus me nyuam muaj 6 hli los mos dua nws pheej rub rub pob ntseg thiab co co taub hau noj mis tsis npaum li qub lus nug lwm yam ? daim ntawv no tsis cob coos rau koj tus menyuam xwb , tab sis yog muab xov rau sawv daws . yog koj muaj lus nug ab tsi , thov hu rau nej lub chaw khomob . 