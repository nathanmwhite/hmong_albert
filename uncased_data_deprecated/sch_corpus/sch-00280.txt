maina,
koj cov lus ntau yam yeej yog thiab tabsi kuv xav kom koj thiab
neohmong nej tawm mus nrog nplogliab sib hais es coj un thiab
humanright org mus tshawb nrog tej hmoob nyob tom hav zoo sib hais
kiag kom hmoob to taub txog tseemfwv lostsuas txoj kev tswv fwm teb
chaw rau cov hmoob nyob havzoov. tsis xob cia peb sib pauv tswv yim
nyob hauv sch zoo li niaj hnub no xwb yuav tsis muaj lub qhov rooj
tawm li. theory is very easy to debate but practical is totally
different.
tsis yog peb yuav xav urge kom hmoob nyob tom havzoov thiab nraug txoj
kev tuag tabsi thaum lub caim zoo li no lawm peb yuav tau nrhiav kev
los pab saib hmoob puas nraug tawm ntawd txoj kev tuag xwb. tabsi tsis
yog tuag rau nplogliab tej ntsi riam ntsi phom.
peb yeej paub lawm tias, hmoob tsis muaj qhov roj tabsi yuav tau muab
tej teeb meem no pov rau ntiaj teb paub thiab.
yog vim li cas es osama binladin thiaj tsa muaj lub koom huam
al-qhada. vim yog teeb meem palestanian thiab israel. txawj peb tsi
muaj peev xwm ua rau nplogliab li ua al-qhada ua rau amlika los peb
yuav tsum siv peb hmoob txoj kev txawj ntse thiab humaright los hais
rau ntiaj teb paub txog hmoob tej kev tuag nyob hav zoov.
tham dua lwm zaug,
thanks,
tony

phooj ywg mysteriousking:
kuv xav hais tias nej tau taub phooj ywg pajnruag thiab kuv yuam kev
lawm.  kuv tsis tau hais tias nplogliab zoo.  kuv xav tias phooj ywg
pajnruag los yeej tsis tau hais li ntawd thiab.  zoo li sawv daws
pheej nyiam guess ntau xwb yom.  qhov kuv hais ntawd tsuas yog ib lub
niam tswv yim muab tuaj share rau sawv daws nrog xav.  tej tus tsis
tau taub, txawm sij muab ntaus nqi ua lwm yam xws li phooj ywg pos
muas tau teb.
li cas lo xij, txawm hais li cas los yeej tsis yog ib qho tseem ceeb.
qhov tseem ceeb tiag ces xav kom peb sawv daws los tawm tswv yim saib
qhov twg yog qhov yuav ua tau thiab yuav yog ib qho zoo rau peb cov
kwv tij hmoob ua tseem nyob rau hav zoov hav tsuag tau taug lawm yav
tom ntej.  tsis xav kom cov hmoob tseem nyob rau hav zoo raug kev txom
nyem ntxiv lawm.  kom thaib los txhob tau tsim txom ncaws ntaus lawv
ntxiv.
ua li phooj ywg mysteriousking, koj kuj yog muaj zoo tswv yim ntau
yam.  koj xav ne, peb yuav ua li cas keb khaim npas ham hmoob hav zoov
mas?
sincerely,
hmoobnplog
==========================================================

phooj ywg posmuas:
txhob maj maj ntaus nqi li kod mas.  yuav tsum ua li yawm moobsib
hais.  txhob luj ib tog xwb mas.  maj maj thiab kub kub se, tej tsam
yus tseem tom raug yus tus me nplaig thiab hos.  kuv xav tias lub zim
txwv no yog tseem muaj tus xav tias yuav rov qab mus ua nom rov rau
teb chaws lostsuas no mas ntshai xav yuam kev loj heev.
phooj ywg posmuas, koj tau hais tias << txoj kev nais phoo vaj pov tau
sawv rov los coj tsoom hmoob mus muab lub teb chaws tau 29 xyoo los no
yog ib qho yuam kev loj vim peb hmoob tseem ruam ruam, peb tseem twm
tsis tau tus kas moos ntawm hmoob, ntawm nplog liab, thiab tus kas
moos ntiaj teb thiaj ua rau peb haiv hmoob tau txais kev piam sij
hnyav tshaj luag lwm pej kum haiv nyob lub teb chaws nplog>>.  koj twb
pom li no ne, tsim nyog peb yuav tau xav kom thoob tsib es txhob yuam
kev ntxiv lawm.  kuv los yeej pom ib yam yawm moobsib hais tias << 29
xyoos lawm tsim nyog peb thim xaav dlhau lawm>>.
mloog li koj hais mas zoo li koj kuj muaj koj ib agenda lawm tsis sub.
raws koj xav ne peb yuav pab cov hmoob nyob hav zoov li cas?  koj
puas yuav kam share koj lub vision rau peb thiab?
sincerely,
hmoobnplog
=====================================================

yawm moobsib, khuv xim tias tau 29 lawm, peb tseem tsis tau thim xav
kiag li.  peb haj tseem taug peb tus lw qub.  peb pheej tseem xav tias
nquab tseem pw nquab lub zes qub no.  hmoob ha zoov yuav tos peb tsawg
tiam ntxiv mas yuad.
koj cov lus muaj nqi heev,
hmoobnplog
======================================

yawm hmoobnplog,
tej zag peb moob txujmoo yeej zoo le ntawd. naj nub nua muaj ib co
hluas hab tub txawj txeeg los tseem moog nrug ib txha kws yeej ib txwm
yog cuav qaub dlha hab. ua ke ntawd vim yog peb moob feem coob tseem
fee los qaug rua phaab ntawd ntau heev. kuv xaav tas ca le ntawd hab
es qee leej txhaj nrug luas ua zoo neej hab. tsi le ntawd ces tej nyaj
feem ntau kuj yuav moog nkaag tom casino taag lawm xwb, puas yog?
ms

phoojywg hmongnplog,
zoo heev uas koj xav tham txog kev tawm rau peb cov kwvtij uas nyob
tom hav zoov.  peb yeej paub ntseeb lawv tias lawv txom nyem txaus
lawm tsuas yog txoj sia tu tsis taus xwb.  lawv tsis yog ntshaw ua nom
los yog vim sij ntseeg kev dag.  tseeb tiag vim lawv ntshai kev tuag.
txawm lawv hlub tsis taus lawv tus kheej lawm los vim lawv tseem hlub
lawv tej pom niam me nyuam es lawv thiaj tsis tawm los.  tsis kam tawm
los los vim ntshai tsam nplogliab "tsis hlub".
yog nplogliab siab loj npaum li coob leej tau hais es hlub taus
nplogliab tej me nyuam nyob tom hav zoov tiag, nplogliab yuav tau coj
kom dav me ntsis.  tau ze li 30 xyoo no tos cov me nyuam sij tsis tawm
los fwm niam thiab txiv los vim niam thiab txiv sij niaj hnub mus muab
me nyuam raws tua pov tseg.  coob leej me nyuam uas los nyoo niam
thiab txiv lawm los cia li lam ploj tua twj ywm lawm.  yog koj yog tus
nyob hav zoov nes, koj puas los koom niam thiab txiv thiab?
peb yuav tau nug peb tus kheej hais tias yog peb nes peb yuav ua li
cas?  yog kuv ho yog nplogliab kuv yuav ua li cas?  yus puam xeeb yog
niam thiab yog txiv, yus yuav tau hlub yus cov me nyuam kom txaus li
lawv txoj kev ntshaw.  yog leejtwg tsis mloog lus lawm tabsi ho rov
qab los zeem yus ua niam ua txiv, yus yuav tau muab nyuj cov los hu
plig khi tes es lees hlo lawv los ua yus me nyuam tiag tiag li ntag.
tsis txhob suav txim rau lawv.  hlub lawv tiag tiag, lawv thiaj li
yuav rov qab pom lawv tej txim txaus es pauj yus tej kev hlub.  yog
hlub lawv npaum li yus hlub tus uas ib txwm nrog yus nyob, cov uas
tsis mloog lus los yeej yuav tig rov qab mloog lus.  leejtwg thiaj li
tsis ntshaw niam thiab txiv tej kev hlub es yeem mus noj cag hmab cag
ntoo?  yog yus kev hlub loj puag tau yus txhua tus me nyuam, txawm yus
thws loo hauv siab kom lawv tua yus pov tseg los leejtwg thiaj li yuav
kam?  nplogliab puam xeeb hais tias nws yog niam yog txiv, nws yuav
tau coj tus cwj pwm kom xws li nws yog niam yog txiv tiag tiag.
vim nplogliab yog tus tsav lub tebchaws, tus yawm sij (key) uas yuav
qhib kev tawm rau peb cov kwv tij yog nyob rau ntawm nplogliab tes.
niaj hnub no nplogliab muab nws tej me nyuam "kaw qhov rooj ntaus dev"
tsis pub kom leejtwg pab.  yog leejtwg pab ces tus ntawd txawm yog
yeeb ncuab ntag.
sawv daws sab nraud hnov nplogliab tej me nyuam quaj qws thiab raug
tua pov tseg xwb mas twb mob sawv daws tej siab kawg nkaus li. yog li
no, sawv daws thiaj li hais tias txaus dhau hwv lawm es xav kom
nplogliab qhib qhov rooj sawv daws mam pab nrog nplogliab hais kom
nplogliab tej me nyuam paub mloog lus, fwm niam fwm txiv.  li ntawd,
los nplogliab tsis kam.  nplogliab hais tias ua li ntawd mas poob
ntsej muag dhau lawm.  nplogliab xum ntaus kom nplogliab cov me nyuam
tuag, nplogliab tsis yeem cia sawv daws pab cawm nws thiab nws tej me
nyuam lub neej thiab txoj sia. nplogliab tsis paub tias kev txuag
ntsej muag yog qhov twg.
kev txuag ntsej muag yog qhov twg?  yog qhov uas yus lub vaj lub tsev
(lub tebchaws) nyob khov kho, tsis ntshaw tsis ntshai leej twg;  yog
qhov yus tej me tub me nyuam (citizens) nyob luag ntxhw ntxhi, siv
fwm, fwm niam fwm txiv.  tej no los vim yog muaj kev sib hlub, tsis
vim yog muaj kev sib ntshai es niaj hnub quaj qw thov kev pab los
ntawm lub ntuj thiab los ntawm lub ntiaj teb sawv daws.
thaum nplogliab zoo tau li ntawd lawm, leejtwg thiaj li yuav rhuav tau
nws lub "good image".
yog tsis meej qhov twg no los ho nug ntxiv.