bawg chia, koj saib seb peb tej neeg ib sij muaj xwm txheej tsis paub
xaus. koj xav li cas ne?
http://vietnamnews.skydoor.net/news/hmong_indigenous_territories_invaded_by_lao_soliders_unpo/1311022
x z

xavzoo,
kev yuav muaj tebchaws yeej yuav tsum muaj xwm txheej thiaj yuav ciaj
tau haiv.  koj sim tig rov mus saib rau middle east xws li israel
thiab palestine.  ua ntej neeg ntiajteb tig rov los tension rau nkawd
los nkawd yeej muaj kev sib ntau sib tua yam tsis tu ncua.  qhov
teebmeem no thiaj li yog ib qho point rau haivneeg palestine yuav muaj
independent state.
peb li dejnum los peb tseem npaj tas zaj tas zog.  nplog txawm yuav
tua peb hmoob hav zoov npaum li cas los peb yeej yuav tsis tu noob mus
txog thaum peb npaj txiv.  nplog yim tuaj hmoob ntau mas neeg ntiajteb
yim huab yuav hnov peb lub npe zoo.  sawvdaws yuav tau ua siab ntev.

npawg chia,
wb tham tej lus no puas ua rau koj plaub hau lo nrhab ne? pom ib txhia
tuaj hauv no mas tsis tshua xav tham txog tej ncaujlus uas luag tua
hmoob.  tabsis thaum mus tim tsev txias mas sawvdaws hajyam tham tim
ntsej muag.
xav tias peb hajyam tseem yuav tau nthuav tawm tej xwmtxheej uas luag
tua peb tej neeg kom nrov thoob. peb tej xwm txheej loj los peb tsis
kam hais tawm ces nws ploj zujzus, luag lwm haiv neeg mas tseem thab
kom tau plaub thiab muaj koob uas raug luag tsim txom nto rau
ntiajteb. tsam no yog peb leejtwg muaj kwvtij tseem nyob havzoov thiab
raug luag caum tua yuav tau tham rau cov kwvtij uas nyiam khiav tej
haujlwm qabrooj kom lawv muaj zaj tham tawm rau ntiajteb.
li ib week ntau tas los kuv tau nug koj txog ntau pab neeg tabsis tsis
pom koj teb los yog koj twb teb kuv ho tsis pom. kuv nug txog cov tub
hmoob uas nyiam ntaus thawj thiab tsa pabpawg los nres lub npe hmoob.
yog tias koj paub ntau no pab qhia rau kuv paub txog thiab.
tsuas tab hnov luag tuaj caum thiab tua peb xwb ho tsis hnov peb hais
li cas. luag tuaj txum peb tej chaw los cia li tas dawb xwb. txij
thaum ntuj tsim teb raug los peb tsuas tab khiav xwb tsam no thiaj tau
dai luag qhab tse. koj tus paub ntau sim tham tuaj seb yog ua cas ne?
x z