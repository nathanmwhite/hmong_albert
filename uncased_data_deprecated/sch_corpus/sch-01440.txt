tej laus twb hais tias dev yeem no quav es npua yeem no xua

phoojywg jim,
tej yam koj kuj hais yog lawm, tej yam ntshe koj hais yuam kev lawm.
raws li kuv experienced, tus uas yog yus txheeb yus ze ces lawv yeej
muab yus saib rau lub sam xeeb kawg nkaus. yus mus txog tid, lawv yeej
pab ntxhua yus tej khaub nciv khaub ncaws thiab ua zaub ua mov rau yus
noj cuag yus yog huab tais. tseem tua tsiaj tua txhuv rau yus noj
thiab hu plig khi tes. thaum lawv tuaj xyuas yus los yus yuav tau ua
zoo npaum li ntawd rov rau luag thiab; tej no yog kev sib hlub xwb.
hais txog kev thov nyiaj mas vim lawv paub tsis txog yus txoj kev
khwv, paub tsis txog yus tej nuj nqis thiab tej kev noj kev nyob rau
sab tim no; tsis tag li ntawd, lawv nyob rau lub neej txom txom nyem
ces lawv thiaj li pheej thov yus nyiaj xwb. tabsis yus yuav tau xav li
no, thaum yus tseem nyob rau lub tebchaws txomnyem li ntawd los yus
yeej tau tuaj thov cov uas xub tuaj rau us no nyiaj lawm thiab.
hais txog qhov uas muaj tus hais lus phem thiab ntxub hmoob meskas,
nws tsis yog txhua tus nawb. tsuas yog tus puav uas nws raug hmoob
meskas ua saib tsis taus xwb. thaum kuv mus txog tid, kuv muaj ib tug
npawg hais rau kuv li no: "nej cov hmoob meskas mas yuav tau tseg txoj
kev los yuav luag tej ntxhais tso ua pawg ua lug, muaj tsheej plab
menyuam es ho tsis los tos kom tau tuaj nawb". tej lus nws hais no,
yeej muaj tseeb ned! yuav tu siab rau nws tsis tau!
hl

jim,
yus pheej nyob tim no es ua nyuj nqov thiab mloog luag tej hais xwb es
yuav ua cas paub na. mus kiag lwm tiv seb ho puas muaj tus hais koj
ma. kuv tus no mus txog tiv ntau zaus, nrog cov neeg dog dig mus ti
rau cov nom tham, tsis lam muaj tus coj li koj hais. ua neeg nyob,
yuav tsum hais raws xyuam coob, tsis yog tias ib tug nyuag poj laib
hais vim nws dag tau cov thaub laus nyiaj noj xwb es nws hais xwb koj
cia li muab sau hais tias hmoob nplog no mas tsis yog lawm, nws tub
qaug peb cov kwv tij hmoob dhau hwv lawm. koj sau tsis zoo txog lawv
los tsuas yog koj thiab xwb peb cov coob tsis tau xav li koj xav ib li
thiab. qhov no qhia tau tias koj hais lus tsis ncaj ncees, hais lus
tsis raws kab li kev cai lawm. koj yuav tau thov txim rau cov kwv tij
hmoob nplog uas tsis tau cem peb nawb.
amen

jim,
tej lus koj hais yeej muaj mas. been there and seen it all.
kuv muaj ib tug kwv tij tuaj mas peb sawvdaws muab nws saib rau lub
samxeeb cuag li nws yog ib tug nom..qhov tseeb kuj yog peb hlub nws
thiab tshua txog nws heev.
thaum peb mus txog tim kom nws tuaj ntsib peb rau qhov muaj neeg xa ib
pob khoom rau nws...nws twb tsis lam hais tias, " cov kwvtij mus xyuas
kuv os...mus haus ib pas dej tom kuv tsev." li. nws tseem hais li
no ," nej nyob twjywm ntawm hotel no tom kuv lub tsev sov-sov li ,
ntse nej yuav pw tsis taus."  ces peb cia li tsis nug yawg moo los
txog hnub no. tab sis , kuv xav tias tus zoo yeej muaj thiab . peb mus
rau lwm qhov , lwm tus txheeb ze ,lawv kuj saib peb ib yam li yog
kwv=tij . yuav kom lawv ua tau baum li peb ua rau lawv yeej tsis muaj
ov..tab sis khob dej dawb thiab hu -txais to peb yeej muaj tsis tu
ncua.

jim,
yeej tseem muaj li koj hais.  koj mus txog tim, lawv yeej tsis txais
tos yus zoo li. zaub mov los yeej yog yus yuav rau no thiab.
kuv muaj ib tug tij laug tus tub, kuv hu kom nws tuaj nrog kuv tham
tom hotel xwb.  nws tseem hais tias nws tsis muaj caij thib no, thiab
yog kuv xav kom nws pab kuv dab tsi no.  cuag li yus yuav los thov
lawv tsev pw los yog mov noj.  nws nyob li 2 blocks xwb twb tsis kam
tuaj feem yus...li no, kuv tsis thab pub ib kis nyiaj rau li.

jim,
yeej tseem muaj li koj hais.  koj mus txog tim, lawv yeej tsis txais
tos yus zoo li. zaub mov los yeej yog yus yuav rau no thiab.
kuv muaj ib tug tij laug tus tub, kuv hu kom nws tuaj nrog kuv tham
tom hotel xwb.  nws tseem hais tias nws tsis muaj caij thib no, thiab
yog kuv xav kom nws pab kuv dab tsi no.  cuag li yus yuav los thov
lawv tsev pw los yog mov noj.  nws nyob li 2 blocks xwb twb tsis kam
tuaj feem yus...li no, kuv tsis thab pub ib kis nyiaj rau li.
cwjmem,
hmmm....your relative  won't come to visit you in your hotel even if
he lives 2 blocks away? my hunch is he is scared of retribution from
the lpdr. don't count him out yet. i believe has his own reasons not
coming.
yim

qhov kuv pom mas yeej muaj li nej hais thiab tsis muaj thiab.
kuv saib mus ntxiv ces pom tias peb muaj teebmeem mus sib saib sib
xyuag, vim rau qhov tias muaj ib cov mas yog mus xyuag kwv xyuag tij,
neej tsas hos muaj cov mas yog mus ua plees ua yis mus ua kev zoo siab
xwb. cov nyob tim ub ces lawv yog cov txomnyem ces nyiaj yog lawv qhov
lawv ntsawg. so money is key to bad and good. ib tug ua ces puas tas
peb hmoob memkuj lub meejmom, hmoob memkuj mus khav txiv ces peb tau
kev ti. sawv daws txoj kev mus ntuj qub qab yuav tau ceevfaj certain
thing you can do but certain thing you should have do over there, muaj
lus zoo los tsi lam tau lam hais nws tsi worhty vim lawv thiab peb
nyob defferance lawm tsheej 100 xyoo, as today cov youth mas lawv
expose rau technology but cov laus (parent) are stone age group but
they have the right to defend themself with any source. peb cov mus
tim nos mus los yeej yuav tau respect lawv qhov living condition and
culture, tsis txhob hais tias cas peb cov hmoob mas ruam tshaj plaws
thiab txomnyem no ces lawv tsis nyiam peb lawm. don't do any thing
that will make you offender, tim nos yog kev txhaum ces nyob tim los
yeej muaj txhaum tib yam thiab, peb hmoob. "kev muab nyiaj muas cov
menyuam ntxhais for sex ces yeej yog ib qhov kev txhaum lawm" txawm
yog nyob tim nyob nov los please hmoob es it is wrongly, cas peb yuav
tsis hlub peb hmoob hlos lis. you could do any thing for those over
age (18 xyoo) rov saum ces yeej tsis muaj leej twg muab kev nyuab siab
pov rau koj lis.

sawvdaws,
mam ua siab ntev sib yoog, yoog li yus yoog tau. txhob tho ib lub qhov
ua txoj lw rau tus yeebncuab nkag tuaj rhuav tshem peb kwvtij hmoob.
tej meme xwb ces peb xuam kom txhob sawv taus tej kev sib cib nyeej
thiab kev tusiab.
x z