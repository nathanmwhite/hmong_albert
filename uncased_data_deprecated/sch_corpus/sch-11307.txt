cov phoojywg,
kuv hnov nej coob leej ntau tus tau siv lo lus "moob cai yog dev npua
cai" no los lawm ntau zaus. raws li kuv xav mas yam li peb ib leeg
totaub lawm ib yam. sim piav tuaj seb peb puas totaub mus ib seem
tiag?
1. sob lus no yog dabtsi, yog txoj cai (rule), kevcai lijchoj (law)
los yog lus pivtxwv?
2. nej siv lossis hnov tej laus siv rau thaum lub caij (occasion) twg,
thaum ua plaub ua ntug, ntees ploj ntees tuag, losyog thaum ua tshoob
ua kos?
3. thiab tham txog duas twg kiag, pivtxwv li thaum tham txog nqi mis
nqi hno, los yog thaum txiav npluav ob tog tu kom them kev
txhaumtxheej?
4. niaj hnub niam no nej puas tseem niaj hnub siv, lossis tseem hnov
lwm tus siv?
hl

hmoob cai yog dev npua cai--it meant that there is no uniform conduct
to such...that is the very reason the elders came up with this
remarkable version, "ib rab teb, ib rab tsa txuj."  it meant that you
may do whatever you want at your own free-will when you are wearing
the hat (ua tus coj (loj)), but i will do whatever i want then when it
comes to the time i wear the hat.
li no, wb thiaj li tham tsi sibhaum txog lorneng qaibsis thiab
nhiagervang nkawv case li mas...
peb niaj hnub siv tej no os brother aws....tsi hais kev ua tshoob ua
ko, kev ploj kev tuag, los yog kev los tswj los tuav kwv tuav tij
thiab tej community li os...vim yog thaum koj muab lub ko mom rau leej
twg ntoo lawm ces koj txawm yuav txawj npaum li cas los--cias nws tswj
nws xwb mas...txawm yuav follow by-laws tsi follow los ua ntsej muag
lag dig li maj....smile!

hl es....
nyob zoo os, tsi tau tuaj ntev lawm zoo siab rov tuaj ntsib nej txhua
tus.  hmoob puas muaj kev cai na?  dab qhua los xeem mhoob nwg muaj
lawm nwg  dlaab nwg qhua...txawm yog tuab xeem los nyag yeej tseem coj
nyag dlaab.  ib lub zog nyag sau nqe nyaab lawm ib tug nqe.  tuab lub
xeev los ib lub zog nyag  noj tsab lawm nyag ib nub.  tuab haiv moob
los nyag muaj nyag tug nom coj.
lub paag ntseg twg muaj ntseg coob coj nplaum moog tua kuam tuag tu
noob nro noj ib pluag.  pum ib tsob txiv qaab los nqaa tau moog ntuv
ua nkuj hlo noj tuab cim.  nuav lua yog "hmoob cai yog dev npua cai."
yawm laug 60 xyoo moog noj zaub mog 13 xyoos, puj laug moog noj ntsuag
mog 18 xyoo...."hmoob cai yog dev npua cai."
ntuj teb taag quav ncuab os moob....
noogdlej

dlev npua cai yog nkhaus rua sab twg los tau, moog txug puab lawm tes
ywj puab xo nam txiv has le caag tes ua le ntawd.

phoojywg born, noogdlej & ytk,
nej txoj kev to taub ntawm sob lus "moob cai yog dev npua cai" no yeej
yog tib yam li qhov kuv totaub thiab xwb. raws li kuv paub, sob lus no
yog ib sob lus uas hais ua pajlug tau dav dav ntsig txog kablis kevcai
thiab kev cojnoj cojua tibsi. nws yog ib lo pajlug lossis lus pivtxwv
xwb, nws tsis yog ib txoj cai uas kom txhua tus yuav tsum ua raws. nws
muaj lub nsiab hais tias "moob cais yog tej cai tsis tsimnuj" no xwb.
tos ho muaj tus muab hais pivtxwv li ntawd los twb yog vim li nej
sawvdaws tau hais los ntawd, moob tej cai tsis uniform, tsis muaj
nujnqis, tsis muaj qabhau, tsis muaj txheejxws, tsis nyob li qub tas
li, tsis yog txhua leej yuav ua raws, tsis yog thoob ntiaj teb siv
tau, & etc...".
pivtxwv li moob sau nqi mis nqi hno, ib lub zos sau lawm ib tug nqi,
ib lub lav sau lawm ib tug nqi, & ib lub tebchaws sau lawm ib tug nqi.
twb yog vim li no, h18x thiaj li raug tshwm sim lo tsim cai rau moob
siv. kom txawm tsis yog thoob ntiaj teb siv tib tug cai los kom cov
moob nyob rau ib lub tebchaws siv tib tug cai. txoj cai uas tseem ceeb
thiab tsimnyog rhawv ua ntej shajplaws ces yog lub txooj tshoob.
yeebvim li no h18x thiaj li rhawv tau lub txhooj tshoob tshiab uas peb
feem coob niaj hnub siv no. tsam no, moob cai tsis yog dev npua cai li
yav tham ub lawm, moob cai yeej yog nyiaj kub cai lawm nawb, yog leej
twg tsis ua raws li moob txoj cai ces nws yuav rais ua ib tug neeg
tsis poo npoj (isolated). yog leej twg tsis ua raws li moob feev coob
txoj cai ces nws yuav ua tsis tsheej tshoob tsheej kos nrog leej twg
li.
vim li cas kuv ho txhais lo lus "moob cai yog dev npua cai" ua "moob
cai yog cai tsis tsimnuj"?
nej yeej tau hnov moob sob pajlug hais tias "tsis thov dag thov zog
ces yog dev npua zog, thov dag thov zog ces yog nyiaj kub zog" no lawm
ned, puas yog? sob lus no ces txhais hais tias "tsis thov dag thov zog
ces yus lub zog tsis muaj nuj nqis, tabsis yog luag thov yus dag zog
mas yus lub dag zog thiaj muaj nuj nqis" no.
phoojywg noodlej,
zoo siab uas koj rov qab tuaj nrog peb sib tham dua. hais txog ntawm
kev cai dab qhuas mas kuv xav hais tias cia peb tsis txhob muab los
tham ntau, vim nws yog peb txoj kev ntseeg xwb. koj ntseeg li cas ces
cia koj coj li ntawd, kuv ntseeg li cas ces cia kuv coj li ntawd. tab
txawm peb cov coj kev cai qub los peb puav leej yog teev pojkoob
yawmtxwv ntag, tabsis nyias ho muaj nyias dab nyias qhua los vim nyias
muaj nyias pojkoob yawmtxwv (ancesters) lawm. tib yam li cov coj kev
cai tshiab; sawvdaws puav leej ntseeg vajtswv thiab teev hawv tswv
yexus, tabsis nyias yeej muaj nyias donominations thiab.
vam hais tias yav tom ntej no, sob pajlug "moob cai yog dev npua cai"
no yuav yog history rau peb lawm xwb.
hl

hl,
koj hais yeej yog lus kawg kiag lawm, tabsi txawm 18 xeem yuav tsim
tau npaum li cas los. nws yeej tsua yog dev npua cai xwb, vim li cas
kuv hais li no.  vim tias, peb lam hais lus pajpaws tibyam xwb, peb
tsi muaj qhov enforceable tau.
qhov tias, yog dev npua cai no ces yog qhov peb enforce tsi tau ib yam
dabtsi ua peb tsim tau los tswj peb haivneeg li.  nej txawm yuav muaj
100 txoj cai los, kuv txawm yuav ua hlas thiab dhau lawm los...nej
tsua ntsia qhov muaj nruj nruj xwb--yeej tsi muaj tau leej twg yuav
tuaj cab tau thiab khi tau kuv li. li no, thiaj li hais tias--leej twg
tswj ces leej twg yog tus hais xwb.  tos kuv hais li rau koj tej qhov
wb sib debate dhau los lawm, vim tias peb yeej enforce tsi tau ib yam
dabtsi ua peb hmoob ntiag tug li--tabsi peb mas tsim dev npua cai ua
luaj ua liam li...qhov no, yog qhov peb poob qab deb dhau hwv lawm no
xwb. qhov peb cov hlua zog no peb tsi nyiam kiag li mas, vim tias peb
yeej hais tsi tu qab ntawm peb hmoob li--tabsi peb pheej hais tias
hmoob mas hmoob yeej muaj 12 txoj cai los tswjywm hmoob thiab.
li cas los ua tsaug kiag rau koj qhov explaination nawb mog...
born

py born2,
moob kev rau txim tsis yog coj mus kaw nawb, tabsis yog "kem khiab"
xwb. ntshe tej tsev neeg tsis muaj tus coj uas khov xwb. yog muaj tus
coj khov kho ces yeej enforce tau kawg. yog tus coj khov ces nws tsuas
nug tib nqi lus hais tias "koj yov yuav peb ua kwv ua tij os tsis
yuav?. yog tseem yuav ces peb feem coob hais li cas, koj ua li ntawd;
yog tsis yuav ces txiav txij nub no mus, ciaj tuag los tsis txhob hais
txog peb lawm" no xwb. feem ntau ces yeej kawg yuav li tus coj hais.
tej tug ces yeej raug cais khiab tiag tiag li lawm. ntawm peb zos no
twb muaj tus puav zoo li no; sawvdaws mas ntshai rwg tsam tej tub tej
ntxhais ho lam mus nyias nws tej thiab. txog thaum menyuam sib nyiam
lawm ces yus ua li yus ua tau, yog hais haum ces ua tsheej tshoob
tsheej kos, yog hais tsis haum ces cia menyuam mam mus nyob ua ke li
tej mab tej sua xwb.
hos tus coj yog tus nkaus ntag ces thaum mus ntsib tus neeg coj cai
ces luag yeej tsis hais ntau li. luag tsuas hais tias "peb tsev neeg
mas siv tus txhooj tshiab nawb; nej txawm siv thiab tsis siv los peb
tsuas muab tau raws nkaus li lub txhooj xwb". yog thaum hais li no
lawm ces, yus tsis yuav li lub txhooj ces luag sau nra mus sablaj xwb
tiag. txog qhov kawg ces yus yeej yuav tau ua raws luag, yog tsis ua
ces 1 xees liab los twb tsis pom; yus tus ntxhais los tseem caum luag
ncuj ncia ua rau yus hajyam poob ntsejmuag xwb.
tabsis txawm li cas los yog thaum kuv tub tuaj yuav tau koj ntxhais
lawm, wb yuav tsis muaj tej teebmeem no. vim koj twb yuav pub xwb no
ces haj yam tsis nyuab li las as.
hl

hl,
ua tsaug, wb tham tej me example me me li tshoob ko xwb.  kuv xav no
mas xav kom dav dav mus txog kiag li lorneng qaibsis lawv case tagnrho
los tej tej kev coj noj coj ua hauv hmoob lub neej.  li no, kuv thiaj
li kom ua twj ywm lawm xwb.
tsi hais qhov me me ua kab tshoo kev ko no los tib yam--peb enforce
tsi tau ib yam dabtsi li.  txawm yog lawv yuav thiab tsi yuav los, dev
npua cai xwb ces tag li ntawd.  tos saib tus ntxhais puas yuav raw qab
lawm xwb, peb cov tsim tej no peb tej lus thiab tej rule ces yeej tsi
muaj tshuaj ib qhov dabtsi li...qhov thiaj li qhia tau tias yog dev
npua cai.  vim yog hmoob tsi xav them ntau ntau lawm es sawv daws muab
qhov nyuav ntawv coj los sib ib xwb.  yog koj los kuv txia tus nrho
tsi yuav los, there is no thing wrong or right...li no es thiaj li
hais tias, yog thaum yus tsim rau ib txoj cai lawm--yog yus noj tsi
tau hais tsi tau, tswj tsi tau... yog li ntawd, zoo tib yam li poj ua
cia yawm ua tseg, ua ib rabteb ib rab tsa txuj xwb tiag tiag no aws.
kuv xav tias, wb yuav nkagsiab zoo txog qhov no lawm...
ua tsaug,
born

hl,
ua tsaug, wb tham tej me example me me li tshoob ko xwb.  kuv xav no
mas xav kom dav dav mus txog kiag li lorneng qaibsis lawv case tagnrho
los tej tej kev coj noj coj ua hauv hmoob lub neej.  li no, kuv thiaj
li kom ua twj ywm lawm xwb.
tsi hais qhov me me ua kab tshoo kev ko no los tib yam--peb enforce
tsi tau ib yam dabtsi li.  txawm yog lawv yuav thiab tsi yuav los, dev
npua cai xwb ces tag li ntawd.  tos saib tus ntxhais puas yuav raw qab
lawm xwb, peb cov tsim tej no peb tej lus thiab tej rule ces yeej tsi
muaj tshuaj ib qhov dabtsi li...qhov thiaj li qhia tau tias yog dev
npua cai.  vim yog hmoob tsi xav them ntau ntau lawm es sawv daws muab
qhov nyuav ntawv coj los sib ib xwb.  yog koj los kuv txia tus nrho
tsi yuav los, there is no thing wrong or right...li no es thiaj li
hais tias, yog thaum yus tsim rau ib txoj cai lawm--yog yus noj tsi
tau hais tsi tau, tswj tsi tau... yog li ntawd, zoo tib yam li poj ua
cia yawm ua tseg, ua ib rabteb ib rab tsa txuj xwb tiag tiag no aws.
kuv xav tias, wb yuav nkagsiab zoo txog qhov no lawm...
ua tsaug,
born
phoojywg born2,
yog kom xav kom muab lor neng case los ua pivtxwv los kuj tau:
raws li kuv paub, h18x yeej tsis tau tsim ib tsab cai hais tias kom
cov thawj coj tsis txhob muab teebmeem tom vaj tom tsev coj mus report
rau tseemfwv. kuv yeej totaub hais tias, sib kho tom vaj tom tsev tsis
haum los tsis tsim nyog coj tej no mus report rau tseemfwv, tabsis ger
vang txawm tau muab report lawm los yeej tsis tau ua txhaum h18x txoj
cai hlo li. yog, nws ua tsis raws li h18x lub hom phiaj, tabsis ho
tsis tau ua txhaum cai li.
tus ua txhaum h18x txoj cai ces yog lor neng xwb, nws ntaus nws
pojniam ces txhaum tseemfwv txojcai thiab tseem txhaum h18x txoj cai
tibsi. nws tsis lees nws txoj kev txhaum kom ib tag ob tag xwb, nws
tseem kwv nyom tseemfwv thiab ua tub qaug nws tus pojniam & cov
neejtsa ntxiv. qhov nws ua tub qaug ces yog file divorce kiag tom qab
tsis ntev uas muaj teebmeem; dhau li ntawd, tseem yuav kom tus pojniam
mus thim foob mas nws thiaj kam faib khoom vajtse thiab me nyuam sib
npaug. ua neeg nyob, peb yuav tau tsis txhob ua kom zoo zoo yus siab
li lor neng ua no. yog koj thiab kuv yog lor neng pojniam cov neej tsa
los ntshe wb yeej yuav nyhav siab heev rau yam lor neng tau ua no.
tejzaum wb yuav tsis report lo neng ntxiv rau tseemfwv, tabsis wb tej
kwv, tej tub, yuav uv tsis taus li wb, lawv yeej yuav muaj tus coj mus
report.
tham ntau ces zoo li tsis nkag kis lawm, cia rov los tham txog lor
neng lub txim txhaum ntawm moob cai, txoj cai uas koj hu ua dev npua
cai. raws li moob txoj cai (h18x txoj cai) ces lo neng yuav tau los
kho neej kho tsav (12-24?), los lees thuv lees txim thiab lav hais
tias nws yuav tsis ntau nws pojniam ntxiv lawm no, ces tog neej tsa
thiaj li yuav ua twb zoo ntuas kom tus ntxhais ua siab ntev thiab zam
txim rau lor neng es rov los sib yuav li qub. yog neej tsa los zoo
siab, tus ntxhais los zoo siab ces, lo neng lubtxim yeej daws tau
kawg. tus pojniam rov mus thim lus xwb ces plaub ntug tiav.
kuv ntseeg hais tias lo neng cov kwvtij, cov cojnoj coj ua yeej tawm
lub tswvyim li no, tabsis vim lo neng ua niag fab ntug nplas, nws ua
raws nkaus nws lub siab hluas xwb, ces tsam no teebmeem thiaj li loj
luaj li no lawm; tsam no plaub ntug loj lawm ces peb ho los blame rau
moob cai no ntshe yog yuam kev lawm pob!
hl

hl,
ua tsaug, kuv xav kom peb los tawm tswv8 li ntag thiaj li paub
tias...peb lack qhov twg lawm thiab tshuav li cas es puas tsim nyog
los tsi tsim nyog li no tiag.
koj yeej hais raug lus kawg kiag lawm, vim li ntawd--txawm tus ua los
yeej tsi txaus 18x qhov twg, tus tsi ua los yeej tsi txaus 18x txoj
cai qhov twg.  18x tsua yog lam ua dev npua cai rau ntawd xwb.  tus
yuav los, tsua qha tes ua tsaug, tus tsi yuav los yeej ua tsi tau ib
yam dabtsi.  thaum zoo li no ces nws covnyom thiab khuam ntau tom lus
dhau hwv lawm aws.  kuv thiaj li xav tias, yog li no tiag--yog txog
tus ruam ces peb yuam ntiag li koj hais dhau los lawm os, tus kwvtij
coj noj coj ua liamntiag kom ua li nws hais thiab nws coj xwb--ces tus
neeg ruam ntawd cias li nyos haus thev xwb.  tabsi, yog txog tus txawj
thiab ntse zog ces luag kwvhlos tias tsi yuav li tej coj thiab 18x
hais.  thaum no, 18x  los ua tsi tau ib yam dabtsi, tej coj los ua tsi
tau ib yam dabtsi--vim li no, cov neeg siab zoo thiab siab ncaj no
thiaj li hais tias.  puas tsim nyog peb tsim tej cai no ua los tsuj
cov neeg ruam nkaus nkaus lawm xwb. qhov no, yog qhov kev tusiab ntawm
peb cov  qhov pom kev tias, nws tsi ncaj tsi ncees lawm tiag tiag. vim
yus tsua ua los caij tsuj cov neeg ruam xwb, cov ntse luag tsi tig los
saib tej no ib qhov nyuag sabtsi li. zoo li tamsimno nhia ger vang
lawv ua no ned, zoo li nws twb hais hauv daim article me ntsi tias,
lorneng persuade kom tus clan leader hais tus ntxhais kom drop tagnrho
no.  yog li ntawd, li cas los tus clan leader yuav tsum nyob rau ntawm
lub rooj sablaj no lawm thiab...kuv tseem tsi tau noog lor bliayao seb
yog qhov mus tham no yog li cas lawm tiag xwb.  tos kom feej sijhawm
mesntsi tso li mus noog.
xyov koj puas nkagsiab raw li kuv txoj kev xav--qhov kuv txoj kev xav
es ua npaum li cas los tsi zoo lus me siab mas vim tej cai no tsua yog
los caij tsuj cov ruam xwb...muab pivxam nawb--nyob li kuv tub born no
kiag, yog txog kuv lawm ces txawm kuv yuav thiab tsi  yuav los yeej
tsi muaj dabtsi li.  qhov tseemceeb tshajplaws ces tsua yog kuv saib
thiab ceevfaj kuv txoj cais ua nyob nraim hauv daim av kuv nyob no xwb
li, local, state thiab federal txoj cai xwb.  qhov no, kuv thiaj li
hais tias, peb tsim los tsimtxom cov ruam xwb, es pheej tusiab xwb.
yog txog ib tug neeg ntse thiab luag khwv hlos li lorneng case no lawm
los, peb tsua ua ntsej muag lagdig xwb.  yog li no, ces peb los yeej
txawj noj mov tib yam li tej laus hais thiab, yog tsi noj ces yuav
tuag, tsi hais ces yuav swb.  ziag no, koj ua rau kuv lawm, cias txog
caij ua tig kos rau kuv, kuv li qhia rau koj thiab seb puas mob tib
yam.
hos yog tsi muaj hmoob tej kab li kev cai dog pe dig no li lawm ces--
koj los tsi bother kuv, kuv los tsi bother koj...yog yuav mus ces yog
mus lawm tom court thiab police lawm xwb.  txawm hais ntawm hmoob los,
yeej tsi muaj qhov solution--vim yog thaum yus paub tias hais ntawm
hmoob es yuav yeej xwb.  tabsi, tog tov yeej tsi cias mus hais ntawm
hmoob ib zaug li lawm.  vim li no, thiaj li hais tias--cias txhob muab
tej ruam coj los ntswj tag li xwb...yus cov ntse ces txawm yuav ua
"rules, regulations, laws thiab txhua yam rau cov ruam taug xwb.  yus
cov ntse mas by-pass li cas los yeej tsi care leej twg li no xwb.
kuv xav tias, ko jyuav nkagsiab zoo txog kuv txoj kev xav lawm--yog
muab tham meej meej li no tiag os.
born

phoojwg born & sawvdaws,
vim peb txoj kev to taub tsis nyob ib level li koj niaj zaus hais,
tejzaum kuv txoj kev totaub ib nyuag poob qab li tej laus lawm los
tsis paub. yeeb vim li no, kuv thiaj pom moob txoj cai yog nyiaj kub
cai, hos koj thiaj pom moob txoj cai yog dev npua cai. lor neng los
tej zaum yog nyob rau koj level lawm, nws thiaj pom moob cai yog dev
npua cai thiab xwb. vim nws pom moob cai yog dev npua cai ces nws
thiaj tsis yuav li moob txoj cai, nws thiaj tsis consult tej kwvtij
uas yog cov coj noj coj ua, nws ua raws li nws txoj kev txawj ntse
xwb, tsam no thiaj li mus poob tag nrho rau tseemfwv txoj cai lawm.
thaum nws paub hais tias yuav swb tseemfwv txoj cai tiag tiag ces mam
tig los vuag moob txojcai seb puas pab cawm no ces nws twb lig dhau
lawm nawb.
moob txoj cai yeej tsis tau nias qhi ib tug ruam los ib tug ntse twg
li nawb, moob txoj cai yeej yog txoj cai uas ncaj ncees thiab tsuas
yog lo pab tus ruam thiab tus ntse tibsi xwb. moob txoj cai ces yog
txoj uas peb niaj zaus hais tias "koob mus yoj, xov los nyog" no ntag.
nco ntsoov hais tias, moob txoj cai tsis yog ib tog ua tus tswj,
tabsis nws yog ob tog ua tus tswj; txawm tus ruam yuav ruam tsheej tsa
tsi los nws kwv nws tij yeej tsis ruam kiag. lor neng yeej tsis yog
neeg ruam, yog nws lees paub hais tias "yus khawb tsis cuag yus nrob
qaum, yuav tau ces cia lwm tus pab khawb" es yuav li tej cojnoj cojua
hais ces teebmeem loj twb rais los ua teebmeem me lawm.
nyaj peb pom lor neng thiab thaying lor nkawd ob case no lawm laud,
hais tias lub txim ntawm kev uas tsis ua raws moob txoj cai no nws kuj
muaj txim raug rau yus loj npaum li cas. kuv tsis yog nyhos nkawv
nawb, tabsis xav kom peb cov hluas no pom kev kom dev zog ntxiv xwb.
peb yuav tau saib moob txoj cai kom muaj nuj nqis me ntsis; txawm nws
tsis rau tau ib lub txim rau peb kiag los nws yeej daws tau peb lub
txim nyhav los ua lub txim sib nawb.
nco ntsoov, tsis txhob totaub yuam kev hais tias moob cai yog dev npua
cai ntxiv lawm. yog nej leejtwg tsis ntseeg, muaj ib hnub nej yuav tau
lawv nkawv qab thiab. kuv tsuas xaus lus li no xwb, cia peb mam rov
tham dua rau lwm lub topic.
hl

hl,
ua li cas sibtham thiab sib debate kom peb txawj ntse thiab muaj
lajlim tswv8 loj hlob ntxiv xwb koj yuav mus chim ua luaj lino lawm
thiab. koj yuav muab cov lus los mus haib chob npaum li no los tsi
muaj dabtsi...
tabsi nco ntsoov tias, lorneng qhov case #1 es ntau pojniam--nws yog
seem kev seem cai lawm. vim yog nws yeej ua tau tsi raw txoj kab txoj
kev...nws tseem xav li hmoob xav nws thiaj li ntau pojniam. qhov no,
nws yog lub luag haujlwm coj nws mus nyob tam li nws lub txim.  qhov
2, ua lawv foob ntxiv, yog nws tsi ntseeg tej kwv tej tig, nws tsi
ntseeg hmoob dev npua cai, nws yeej tsi kaumziag tuaj mus sibtham nrog
tej neej tej tsav thiab tej coj noj coj ua hmoob clan leader li.  qhov
no, twb yog nws ntseeg hmoob li kab li kev cai, nws thiaj li poob npam
ib tom ntxiv--thaum no nws thiaj li hajyam daws tsi dim nws lub txheej
#1 lawm aws.  vim luag saib nws tsi yog ib tug neeg paubtab thiab tsi
muaj creditability li lawm.  qhov no, yog luag ua kom ruav yus li
reputation, kom nws hais lus thiab nws cov ncauj lus tsi muaj ib qhov
tshuaj li ntag... yog nws, nyob hl level ces nws ham tsi ua ntsej muag
lagdig tsi tag yuav mus ntsib hmoob ntxiv li lawm.  tos tom court ua
ntawv tuaj li cas ua li ntawd xwb...koj yuav tsum nkagsiab li no
thiab.
koj ua twb zoo saib xwb mas, yog hmoob tseem coj li no tiag
ces....txog kuv los txhob phov ntxiv xwb...phov ces kuv yuav tau ua
raw nraim li cov kwvtij hmoob vaj no ua thiab, kom txaus nkaus rau tus
sab tav ris thiab xwb. ntshe hos yog kuv ruam es tej kwvtij noj hniav
zog tias--yog tsi yuav li peb hais ces peb yuav ntuj hnab tso hlua tsi
yuav kuv ua lawv kwv lawv tij lawm es kuv hos cias li tig rov los ua
li lawv hais xwb laud.  yog kuv yuav ua kom phim thiab npaum li luag
ua li no tiag ces tsi mob qhov li tiag, tej no xwb leej twg tsi noj
mov mas thiaj li tsi paub xwb.  yog noj mov lawm, luag yog txiv neej
yawg los yus yeej yog txiv neej yawg tib yam...nyaj sawvdaws tseem yog
hmoob tib yam xwb, ntshe yuav tsi muaj hnub luag hos thab txog yus xwb
laus..
hais me me li no xwb, tej zaum yuav nkag zoo wb ob leeg lub siab
lawm...qhov tiag, peb yeej enforce tsi tau ib yam dabtsi li...hais tag
los hais duas, tsua yog tus ruam xwb thiaj li nyob twjywm--thaum txog
tus ntse lawm, luag muab cuab thiab khi kiag xwb.  peb tej pojyawm
yeej ib txwm pom thiab paub txog tej haujlwm li no los txog niaj hnub
no, peb tham npaum li cas los thiaj li tsi sib chaw li ntag.
ua tsaug,
born

phoojywg born,
kev ua plaub ua ntug thiab kev play politic ces zoo li kev ua das
(play chess) ntag, yog yus mus yuam kev ib kauj ruam xwb ces yus yeej
keb nyuab lawm. tsam no, lor neng twb mus yua kev thawj kauj ruam lawm
ces kawg yuav tau cia court mam txiav txim lawm xwb. rov mus nyeem kuv
cov qub post saumtoj no ces to taub hais tias nws ua txhaum thawj kauj
ruam li cas lawm.
kuv yeej totaub koj lub ntsiab lus kawg; koj lub ntsiab lus ces hais
tias "moob tej cai ces txawm muaj tus ua txhaum los yeej tsis muaj
leej twg ntes tau nws los kaw li, yog li ntawd ces tsis tas muaj h18x,
thiab tsis tas tsim muaj moob cai". koj yeej hais yog lus kawg, tabsis
kuv ho xav hais tias "moob txoj cai, tsis yog yuav npaj los muab tus
txhaum ntes kaw; moob txoj cai tsuas yog los muab sib kho kom ob tog
zoo siab xwb". yuav kom ob tog zoo siab ces yuav tau nplua tog uas tau
ua txhaum los kho tog uas raug kev mob siab. thaum ob tog zoo siab
lawm ces, teebmeem loj los yuav rais tau los ua teebmeem me. tej no,
tsoomfwv kiag los lawv yeej nkag siab, lawv yeej encourage kom moob
yeej meem sib pab daws moob tej teebmeem, kom teebmeem loj los ua
teebmeem me.
yog kuv ho tau hais tej lo lus tshawv zog lawm los thov zam txim nawb.
qhov tseeb, kuv yeej tsis chim rau koj cov lus hlo li. kuv yeej totaub
hais tias peb kev sib cavpem (debate) ces nyias yeej yuav tuav rawv
nyias txoj kev xav thiab kev ntseeg. vim kuv pom tau hais tias tsis
muaj lwm tus interest nrog wb sib cav txog tej no. tsuas muaj koj
thiab kuv wb sib cav mus mus los los xwb. cav mus cav los ces rov los
hais tej lus qub dua lawm xwb ces thiaj li tau hais tias cia muab xaus
li no lawm xwb.
hl

cov phooj ywg sawv daws, peb taw kwg tsis nrog luag ntauj kes, peb
ncauj kwg tsis nrog luag hais plaub, hnub twg lawv khiav khuav tuaj
cuag yus tso peb mam ntos ib nqai zuj zus mus seb yog tog twg xwb
laus, tej nyuag ntawv new report mas tej zaug twb tsis muaj tseeb.
ytk

py ytk,
muaj tseeb li koj hais, tej news report no, tej zaum twb tsis muaj
tseeb. muaj ib ces lawv muab hais kom muaj ob, yog muaj ob ces lawv
yeej muab hais kom muaj 4 - 5 lawm. qhov lawv ua li no vim yog lawv
xav muab hais kom khawb khawb neeg lub siab, es kom neeg yuav lawv cov
ntawv los nyeem txuas ntxiv xwb.
py born,
koj yeej hais yog kawg, kev sib tham tom vaj tom tsev yeej yuav tsum
tsis txhob coj mus foob rau tseemfwv ntxiv. tabsis yog koj yuav kom
h18x los guarantee confidential no ntshe yuav ua mus tsis tau. vim
h18x organization lossis moob kev coj plaub tsaws ntug tsis yog ib lub
private agency li lub attorney office. lawv yog public organization,
thiab thaum tuaj sib kho, tsis yog ib-ob tug neeg tuaj sib kho xwb,
tabsis tag tej laus neeg ntawm tog kwvtij thiab neejtsa tuaj sib kho.
ib tug khaws tau tej lus sib tham ua lus zais los ntshe ib tug yuav ua
tsis tau.
yog yuav muab sib piv ces kev hais plaub hais ntug ntawm moob lossis
h18x ces zoo ib yam li tom court house ntag. txhua yam kev sibtham
yeej tham yam tsis zais hlo li; leejtwg xav tuaj mloog los tau tas
nrho. tus neeg txhaum ces cia txhaum, tus neeg zoo ces cia zoo. court
house kiag los lawv yeej tsis guarantee confidential tibyam nkaus.
qhov tseeb, lub topic no kuv twb hais tias muab xaus lawm, tabsis koj
ho raise tau ib qho point tshiab ces thiaj li rov los tham ob peb los
dua. yog tseem xav tham txog lor neng case ntxiv, peb yuav tau rov mus
tham kom yog nws lub topic.
hl

ysk,
tos pheej ua suav dais noog twbqab twbquav li no los, twb yog vim
hmoob kev cai yog dev npua cai xwb.  txawm koj hais tag thiab tsi tag
hauv hmoob los, koj tseem yuav rau ib comnplaub ntxiv thiab--thiaj li
noog kom meej pem li no.  hnub twg txog yus, yus thiaj li paub ua kom
meejpem xwb mas--vim peb hmoob yeej noj tsi tau hais tsi tau tiag
tiag.  dhau no mas, peb cov hlua zog tom ntej thiab tej hlua ces kom
ua ntsej muag lagdig lawm xwb. txhob ua cov paub paub cai lawm, tsuj
nthi tej no rau hauv taws lawm xwb--yus thiaj li noj qab, nyob los zoo
thiab kajsiab xwb mas me py.
py hl,
cias muab xaus li no xwb, qhov kuv ntshaw tshaj plaws yog koj nqi lus
ua yog nyob paragraph #2 rau hauv qab kuv lub nick name xwb.
1. yog thaum zoo li koj tus ua py hais no lawm tiag, ces txij hnub no
mus--peb cov hlua no yuav tsi nkagkaws mus txog leej twg lub vaj lub
tsev ntxiv lawm.  muaj dabtsi, mus nram court thiaj li paub hais lus,
yog yuav muab xav rau qhov kev yus xav thiab li luag ua rau rau yus
xwb os.
2. tsi mus chawj mus thov ib leej twg ntxiv li lawm ntag--vim yeej tsi
guarantee tau tus dabtsi.
li ntawd xwb tiag, koj cov lus yeej muaj tseeb li hais lawm tiag, ces
cias yuav li no lawm xwb.  txij no mus, yuav ua ib yam dabtsi los
thiaj li kajsiab ua--
ua tsaug,
born

cov yawm,
mej chim laajxeeb rua lub ntsablug nuav lawm, mej ho lug ntausnqe
(rate) rua ntsib (5) qhov nuav saib yog lecaag es moob tej cai ntawd
txhajle yog dlev npua cai xwb.
1-don't know (tsi paub)
2-don't care (tsi hastxug)
3-a little (miv-aiv xwb)
4-some what (ntau hab)
5-it matters (tseemceeb)
thaus mej ntausnqe taag, ho lug nyob xaav saibseb yog ua lecaag tag,
(b2bh-muaj txujkev ntshaw- kev ntshaw nyob ru theem twg ntawm 1-5
ntawd; hl muaj txujkev tswj moob le cai - has confidence in hmong- nwg
ho nyob rua qhovtwg hab?"

phoojywg tony,
cas koj yuav tuaj lig ua luaj na! tsis ua li cas, yog tuaj txog lawm
ces peb kuj tham txuas ntxiv xwb tiag. tabsis yam li kuv tsis tshua to
taub koj ob sob lus nug pestsawg nas!
cia kuv rephrase koj sob lus nug es kuv mam teb seb puas yog.
sob lus nug 1.
peb puas agree hais tias "moob cai yog dev npua cai"? yog agree no,
peb agree txog them twg (1-5)? piav seb yog vim li cas ho agree txog
theem ntawd?
kuv rate qhov no ua #3 (miv aiv xwb). vim lo lus mob cai yog dev npua
cai no nws outdate lawm. nws yog ib lo lus piv txwv puag thaum ub lawm
xwb. niaj hnub no, peb tsis siv lo lus ntawd lawm. tsawg tsawg zaus
thiaj hnov neeg hais txog, tabsis txawm hais txog los tsuas yog piav
ua dab neeg lawm xwb.
sob lus nug 2.
hl muaj txoj kev ntseeg hais tias moob li cai tswj tau moob zoo txog
them twg (1-5)?
txog them # 4 (ntau hab) xwb.
tos ho hais tias ntaus tsawv xwb mas vim peb tsuas rau tau tej txim
sib sib rau tus ua txhaum xwb. lub txim nyhav ces cia tseemfwv ua tus
rau txim lawm. tus neeg ua txhaum moob cai, yog tus neeg zoo (uas yog
feem coob) ces moob cai thiaj rau tau txim rau nws, yog nws yog tus
neeg phem/nkhaus (feem tsawg) ces moob txawm rau txim rau nws los nws
tsis lees nws lub txim,  los moob yeej hais tsis tau dabtsi dhau ntawm
qhov muab nws kem khiab (lawb) tawm ntawd moob pab pawg kwvtij mus.
dhau li ntawd, moob qee txoj cai nws duplicate nrog tseemfwv txoj cai
lawm, thiab moob qee txoj cai nws contradict nrog tseemfwv txoj cai
lawm.
pivtxwv:
ntaus pojniam/txiv nws txhaum moob cai thiab txhaum tseemfwv txojcai
tibsi. (note: yog lees lub txim ntawm moob lawm ces, lub txim tom
tseemfwv, tej zaum yuav sib tuaj.)
mosdeev (rape) txhaum moob cai thiab txhaum tseemfwv txojcai tibsi.
(note: yog lees lub txim ntawm moob lawm ces, lub txim tom tseemfwv,
tej zaum yuav sib tuaj.)
cov txim no, yog moob nplua tsis tau lawm los tseemfwv tseem yuav
nplua tau. (ib yam li neng & thaying nkawv ntag)
deev luag poj nruab paig, txhaum moob txoj cai ntag, tabsis yog ob tog
yeem lawm ces tsis txhaum tseemfwv txoj cai lawm. qhov no yog qhov uas
kuv hais tias, moob nplua nws es nws ho tsis lees lub txim los peb
hais tsis tau dabtsi ntag. tabsis lub txim sib ces yog raug kem khiab
xwb, lub txim nyhav ces sawvdaws tuag tibsi (very common in hmong
society today).
hl