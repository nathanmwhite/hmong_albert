cov phoojywg,
niaj hnub nimno, tsis hais tus txheeb tus ze twg uas nyob rau yav ntuj
qub qab, lawv yeej puavleej xav kom lawv tej tub tej ntxhais, yam
tsawg los ib leeg tau tuaj nyob rau tebchaws thib 3 (us/canada/french/
australia) no. yeebvim yog tus tub ntxhais twg tau tuaj nyob cov
tebchaws no ces nws yuav yog ib tug ntsuag nyiaj ntsuag kub rau tsev
neeg ntawd ntag.
peb cov ua txheeb ua ze uas nyob tebchaws no los kuj xav pab rub seb
puas tau tus puav tuaj tebchaws no kawg, tabsis peb tej tub tej
ntxhais lawv tsis xav li peb tej laus xav. tsis tag li ntawd los lawv
nyias muaj nyias ib leeg ib txog kev sib hlub lawm. cov uas muaj pluaj
siab yuav mus pab lawv cov tim ub ces tsuas yog peb cov niag pog laus
thiab thaub laus no xwb. tabsis tu siab uas peb cov niag thaub laus &
pog laus no los nyias muaj nyias ib leeg ib lub neej ua lawm thiab.
yog leej twg ho mus pab cov tim ub ces nws twb ho txov nws lub neej
tim no lawm.
nej ho tawm tswvyim seb yuav ua li cas es thiaj pab tau cov tim ub
thiab thooj txhij ntawd kom cov tim no lo lub neej tseem khov kho li
qub?
how about siv cov pojliam yawgliam tuam choj?
hl

hl,
yeej tseeb tiag tias cov kwvtij neejtsa tim ub mas xav kom tau lawv ib
tug neeg tuaj nyob rau lub tebchaws no kawg nkaus, tabsis, lawv muab
noj loj dhau lawm ua rau cov xav pab lawv los yeej pab tsis tau lawv
li.  yog li, yog leej twg xav pab lawv ces thiaj li ua rau tus ntawd
lub neej liam tas.
lawv tsis xav tias cia lawv tus neeg tuaj txog tim no tso es lawv tus
neeg ntawd mam pab lawv.  yog cov tim no leej twg mus txog tid es xav
pab coj lawv ib tug neeg tuaj xwb ces lawv twb pib muab tus ntawd kaus
ua nws ciaj khaub kiag es nws mam li rov qab los lawm xwb.  thaum rov
los txog tim no los tus xav pab ntawd twb tsis muaj chaw tiag taw pab
lawv li lawm.
cov hmoob tid tsis to taub tias yog luag pab yus ces yus yuav tau pab
yus tus kheej thiab.  koj ib nyuag pab lawv mas lawv tso cev plhuav
rau koj kom yus ciaj khaub kiag xwb.  kuv pom ntau tus los lawm.
piv txwv:  koj yuav lawv ib tug tub/ntxhais, koj them $5,000 nqi mis
nqi hno.  koj mam ua koj ntaub ntawv.  koj mam yuav pib nyoob hoom.
thaum lawv tus neeg tuaj txog ces koj twb poob lawm li $20-30,000.  li
no es leej twg thiaj li pab taus lawv tag npaum li?
ntxiv ntawd, muaj coob tus thov kom koj pab.  koj them $5,000 rau lawv
tag, koj twb poob nyiaj ntau txhiab mus ua ntaub ntawv lawm, tos koj
hnov xwb, lawv txawm siv ho mus thov kiag lwm tus pab, them $5,000
ntxiv rau lawv lawm thiab, etc. etc.
txog thaum kawg, muaj coob tus xav pab lawv pab tag los tsis pom txiaj
ntsim dabtsi.  twb tos tsis tau lawv tus neeg tuaj thiab.  lawv tid
tseem cav qhuas tias lawv mas ntse tiag tiag ho cov tim no mas ruam
yaim p nkaus xwb.  lawv dag xwb los cov tim nod cia li pab tiag tiag
li lawm.  lawv cov tid mas yog ib cov tibneeg tuam mom txheej kawg
nkaus li.
muab pub lawv ces kav tsij pub lawv, tabsis tsis tas pab lawv.  muaj
tub/ntxhais zoo tsis txhob lam coj mus sim tid nawb, tsam ces nej tej
tub/ntxhais lub neej piam sij.  cov tid tsis lam hlub leej twg os.

hmoob nplog ces tsis tas ua dab tsi rau lawm.  kuv xav tias luag tseem
ntse tshaj peb cov niag nyob tim no.  luag muaj muaj vibthis thov
thiab ua kom tau nyiaj.  koj xav nawb, luag yeej tsis ua teb, tsis cog
zaub, tsis cog dos li, tabsis mas luag muaj nyiaj tas tas.  kuv mus
ntau lwm lawm, kuv thiaj paub tias lawv muaj nyiaj heev, tabsis lawv
qia dub kawg nkaus.  kuv mus txog, twb yog yus cov txheeb ze ntag los
tseem cheat yus tib si thiab.  tsis li ntawd xwb, yeej tsis tau muaj
ib pluas mov uas lawv yuav ua pub rau yus noj li.  pluas twg los tab
yog yus them thiab yus yuav tas li xwb.  lawv yeej tsis yuav ib lub
ris ib lub tsho thiab ib tug nyuag icecream xwb lawv twb tsis yuav pub
koj noj.  tsis hais tej yam loj loj lau, tej yam nyuag me me xwb los
lawv yeej yuav tsis taus pub koj li.
peb hmoob meskas thiaj yog cov muaj kev hlub.  txawm tsis muaj nyiaj
ua luaj twg los yog lawv ib tug tuaj puag tim nplog tuaj mas sawv daws
ua rau noj ua rau haus, coj mus yos rau ub rau no thiab yuav khoom pub
rau ntau li ntau.  thaum yuav rov tseem pub nyiaj rau tib si.  lawv
tuaj mas lawv yeej tsis poob ib kis li tabsis yus mas poob txog qas
phav dulas.  tabsis thaum koj mus tid zoo li cas, luag lub tsheb luag
tseem hais tias saib koj puas maum los yog puas xauj.  koj tseem them
nqi tsheb, sam roj, yuav mov lawv noj thiab nrhiav chaw lawv pw tib
si.
kuv ces ua ib siab tsis rov mus tsuj lub tebchaws tid li lawm las as
cov yawg.  yus hlub luag los luag yeej tsis muaj ib qho kev hlub thiab
yeej tsis paub pauj txiaj ntsim li ces tsuas hlub npaum no lawm xwb.
ua neeg yog tsis paub pauj txiaj ntsim ces tas li ntawd lawm.
txhob lam hais tias yuav mus coj lawv tuaj tebchaws no kiag nawb.  coj
leejtwg tuaj mas yog coj teebmeem tuaj xwb nawb.  lawv tsis yog
txomnyem, tabsis lawv muaj lub siab kaus noj kaus haus lawm xwb.  nyob
rau lawv lub ntuj yog muaj li lawv ces yog muaj heev lawm.  thaum ub,
peb lam muaj li lawv nab!  peb tseem nyob txom nyem tshaj lawv, peb
twb tsis nroo li ne.  nim no mas tsuas qw tuaj kom xa nyiaj mus rau
lawv cuag li peb txawj luam nyiaj siv nyob tebchaws no.  cov nyob tim
no mas khwv tshuav tuag xwb na!  kuv mas hais cuag li kuv tsis muaj
kev hlub lawm, tabsis tsis yog li ntawd.  kuv yeej muaj kev hlub thiab
tabsis cia kuv rov los hlub kuv tso lau cov phoojywg sawvdaws.  cia
cov tid nyias ntxeem nyias thiab thiaj li fair!

yeej tseeb li neb 2 tug hais tiag......  tiam sis peb me kwv tij hmoob
ntuj qub qab muaj ntau ntau hom neeg tsis hais tus txheeb tus ze li
lawm, nim no ces muaj ib co ces lawv xav tias peb sib nrug deb ua luaj
no tim kaj ntug tim no tsaus ntuj.  ces tab meeg kaus li yuav kaus tau
ua li tej laus hais dej hlob zoo dov cav ces kav tsij dov, yog li muaj
tej tug thiaj muab tej ntxhais qua 2-3 tom tiam sis nws tsis xav txog
tias qhov ntawd tsuas kav nws hnub no xwb yuav tsis kav nws tag kis
mus rau lwm lub hlis.  qho no vim peb hmoob tseem dig dig muag thiab
lag lag ntseg tsis hnov luag pej kum haiv neeg vam meej tej lus, tsis
pom luag pej kum haiv vam meej txoj kev sib pab sib hwm es nws thiaj
ua raws nws lub siab twm xeeb tias kaus 2-3 teg zaug $5000 dollars ces
tau ntau lawm yuav kav yus lawm no nas.....!
tiam sis ho muab xav los raws li pom muaj ib txhia nws twb muaj neej
khov kho muaj tub muaj nyab, muaj ntxhais muaj vauv, muaj xeeb leej
xeeb ntxwv puv vaj puv tsev tag lawm los tseem muab lub neej tsoo pov
tseg mus tos cov mos mos tim ub tuaj, twb tsis xav txog tias yus laus
lawm yus yuav hlub nws tsis kawg, nws mas nyaj yus tuag lawm los yeej
tseem yuav muaj lwm tus khaws mus hlub,  tiam sis tsam yus coj tuaj es
ho tau 2-3 tug me nyuam yus tuag lawm leej twg thiaj yuav hlub yuav
khwv rau noj rau hnav.  tsam leej niam tau noj tau hnav tau chaw sov
hos yus tej me nyuam tsis tau tej no tsis xav li tsuas xav qhov kom
yus tau tus mos mos xwb ntshe yauv kev lawm deb tej no kuv xav tias
tsis yog los ntawd kev hlub, nov ntshe yog xav tsim tsom lwm tus tiam
sis kom zoo yus siab raws yus qhov ntshaw xwb pob.............!
hos hais txog qhov cov laus sab ntuj no mus yos ua si sab ntuj ub kuv
xav kom lawv mus tsim tus mab tus suav xwb txhob ua rua hmoob xws mus
dag deev no xav.. mus dag ntxhais thaib ntxhais nplog ua pauj yus txoj
kev ntsim siab uas lawv tsim muaj rau yus yav tag nyob rawv rau yus
nruab siab es tsis txhob mus dag yus tej me ntxhais
hmoob...............

cov niag neej khov khov li koj hais ces lam khov xwb os.  nws yeej
tsis lam xav txog tej menyuam ntawd li os, nws tsuas xav txog nws
nkaus nkaus xwb ne.  nws xav tias tsuav nws tau noj xwb ces nws yeej
tsis kk hais tias tsam nws ua luag muaj menyuam es nws ho laus laus ho
tuag lawm tsam tsis muaj leejtwg hlub nws tej menyuam li os.  nws txoj
kev xav ces ua li luag hais, "the man who dies with more toys win" no
xwb na.
qhov uas cov tim no tsis mus tham nkauj nplog thiab nkauj thaib yog ua
cas, lawv twb tsis paub lus ne.  tib co hais tau lus nplog thiab lus
thaib uas tab tom txaus txaus luag muab kaus xwb ces yeej xum mus dag
nkauj hmoob xwb xwb tiag.  twb tsis paub lus xyov puas tseem yuav paub
mus hais rau nkauj nplog tias xav nrog nkauj nplog pw no thiab nawb.
tsam mus hais tias "haus qhom pais nuas nas" no ces nkauj nplog coj
mus pw puag tom lawv diam niag "thooj nas" puag tom liaj lawm xwb, vim
hais tsis meej ne.

yawglaus thiab k,
nej tsis txhob sij xav tias cov og tim no mus take advantage of cov
young girls tid no mas.  saib lwm sab tuaj meb.  tseeb tiag yog cov
ntxhais hluas tid dag cov laus laus uas mus tim no mus xwb nas.  luag
tej yeej hais ntshoo nrooj li ntawd as.  cov ntxhais tid los yeej hais
li ntawd ib yam.
cov ntxhais tid hais tias:
1.  cov laus ntawd laus lawm mas lawv siv lawv lub cev hluas dag tau
yooj yim heev.  ib nyuag ntxias xwb mas nyiaj dulas poob pawg lug xwb;
2.  niag laus lawm ces twb nrog tsis tau lawv pw lawm.  yog li, lawv
lub cev thiaj tsis puas;
3.  niag laus lawm twb yuav tuag.  ntxias nws yuav daim pib dav hlau
rau lawv tuaj xwb.  tuaj txog lawm mam nrhiav dua tus hluas.
lawv hais li ntawd ho.  it's a win win situation when you look from
both sides.

yeah, but the damage is there!  koj ua li ntawd los koj yeej tau lub
npe tsis zoo.  luag teb chaws yeej hais tias koj yog neeg tsis zoo,
yog neeg dag, yog neeg nrauj txiv, and can't be trusted.  luag ho
tseem dag tias yus yog ib niag pojniam uas luag twb muab tho tag lawm,
ub no twb puas tag lawm, cov laus ua tsis taus los lawv yeej xuas ntiv
tes tshum li ub li no lawm... all sorts of things.  yog lawv yeej
willing los ris lub npe no ces, yeah, it's a free ticket to america
los mas.  tabsis cov ruam thiaj kam xwb.  think about it, cov uas tuaj
yuav txiv tebchaws no, not many are that smart.  well, ib co yeej yog
cov nav loob uas daas daas thiab, tabsis lawv tuaj yuav txiv tag ces
ua li cas, lawv lub suab yeej ploj lawm ntau thiab neeg tsis interest
lawv npaum li thaum lawv tseem tuaj li tus me hluas nkauj uas yam li
lub paj uas tus twg los xav ntsauv xwb na.

you will be amazed at how many people are willing to sell their souls
for a taste of heaven.
lub tebchaws usa no yog ib lub heaven rau cov hmoob nplog.  coob tus
hmoob nplog mas yeej tsis qualify tuaj lub tebchaws no li.  ib txhia
hmoob nplog ces yeej ua txhua yam kom tau tuaj.
1.  kuv ntsib ib tug nom hmoob nplog.  nws hais tias nws tawm nws txoj
haujlwm ua nom ntawd vim nws xav tuaj lub tebchaws usa no dhau lawm.
luag hais rau nws tias yog nws tseem yog ib tug nom mas nws yeej tuaj
tsis tau tim no li.  txawm nws tuaj los ntshe rov qab mus txog ces nws
yuav nyob tsis ntev.  nws yeej paub li ntawd los nws yeej yeem tawm
nws txoj haujlwm kom nws tau tuaj tim no li vim nws hais tias xav tuaj
dhau lawm.
2.  muaj 2 niam txiv hmoob.  nkawv lub neej nyob pem rooj xwb yeej
tsis muaj nyiaj li.  nkawv tuaj thov kom hmoob pab nkawm kom nkawv tau
tuaj.  hmoob charge nkawv ib leeg $5,000 ($10k together).  tamsim no
nkawv tau tuaj txog tim no lawm tabsis nkawv thov kom peb sawv daws
pab nkawv vim txog caij lawm uas nkawv yuav tau rov qab mus tsev es
tsis pom qab nrhiav nyiaj qhov twg mus them hmoob.  2 niam-txiv twb
muaj hnub nyoog ze li 60 xyoo lawm.  nyob rau hauv nkawv tiam neej
nkawv yeej tsis tau pom $10,000 ib zaug.  tabsis, nkawv yeej khwv mus
rau lwm tus kom nkawv tau tuaj saib usa xwb.
tej no nej puas ntseeg taus mas.  people are willing to bet things
that they do not even have just to come to america.  mexicans even
paid with their lives at the us border every day.
yog li qhov niag uas cov laus siv ntiv tes tshum tshum xwb yeej tsis
piv tau qhov lawv tau tuaj rau lub tebchaws usa no kiag nawb.

kuv twb hais ne, hais tias yog yus ris taus lub npe ntawd ces yeej ua
tau txhua yam no ne.  ib txhia neeg yeej tsis tshua muaj ntsej muag
pes tsawg lawv thiaj ua taus xwb.  cov neeg uas luag muaj ntsej muaj
muag (muaj kiad) kuas yeej tsis ua.  li ntawd thiaj li muaj muaj neeg
mus ua meb cab los mas vim lawv tsis xum yuav ntsej muag tab sis tsuav
tau nyiaj xwb ne.  hmoob ces nim no ham tsis nkag mus zoo li ntawd
lawm thiab las as....  kawg hmoob yeej muab hmoob tej menyuam thab rau
tej niag laus yuav.  tseem muab pojniam thab rau luag coj mus ua si
tib si na!  liam kawg kiag lawm lau!

cov phoojywg,
tsuav tos tau tuaj txog rau lub techaws vammeej lawm xwb ces tau lawm.
yuav hlub tiag thiab hlub dag los nyob ntawm nkawv. tabsis tam li kuv
pom mas feem ntau yeej yog tuaj ua lub neej ntsiag twb to lawm.
qhov tseeb, cov txiv neej hmoob uas mus tos cov ntxhais tuaj ua
pojniam puav leej yog xav coj tuaj ua lub neej nyob ua ke kom tag nws
sim neej. hos cov ntxhais hmoob feem coob yeej yog xav tau tus txiv
uas kom hlub nws mus kom tag nws ib sim thiab xwb. tsis hais cov nyob
tim no losyog cov tseem nyob rau tim ub, tej niam tej txi yeej xav kom
lawv tej tub tej ntxhais mus tau lub neej zoo, kom mus ua lub neej yaj
los kib txoob, kom plaj nto ntuj ploog nto ntsis. tabsis nwsyeej muaj
tej case uas xav tsis snrog xav, xav luaj ntug xu luaj nyug; yog li
ntawd, peb tsis txhob muab ob-peb nyuag case uas tsis sawm yuav ntawd
coj los tsuas rau ib zej tsoom uas coj zoo.
luag hais tias "ua zoo tau zoo, ua phem ces tau phem" no yeej muaj
tseeb. coj txivneej uas nws muaj nws poj nws sev zoo, tabsis pheej xia
plias txoj kev ua hluas. ua ua lub neej piam tag, mam mus tos tau ib
tug me niam mos ab tuaj txog los yee tsis kav nws laus li. tsis ntev
niaj ntau xyoo ces nyias yeej mus nyias lawm, thaum zoo li nov no ces
sawvdaws ho liam hais tias yog tu pojniam ntxias nws tuaj choj. tabsis
qhov tseeb, vim nws tsis tso nws tus cwjpwm liam thiab qias ntawd
tseg. txawm yov yuav pes tsawg tus tshiab los lub neej yeej kawg yuav
piam li qub. hos cov txivneej uas nws coj zoo, tabsis yog tim nws tus
pojniam muaj pluaj siab tsis ncaj tsis ncees, nyiag ntshis txoj kev ua
plees ua yi. thaum lub neej puas tag, tus txiv mam ho mus yuav dua
niam nkauj mog tim nplog tuaj, cov no, cov neeg uas yus paub xwb yeej
muaj coob. lawv cov neej, txawm rov ua lub neej tshiab neej lig los
lawv yeej rov nyob ua lub neej khov kho li qub. hos hais txog ntawm
cov pojniam los tib yam nkaus thiab, tus coj niag xeem ceem phem ces
mus yuav pes tsawg tus txiv tshiab los neej yeej tsis kawg. hos cov
coj zoo ces luag tej neeg tsim txiaj twb maj maj tuaj saws mus ua luag
sev; cov no los lub neej tshiab yeej mus ua ntsiag to lawm.
cov pojliam & yawgliam no suav hmub suav hmo coob zujzus. cov no yog
cov uas nws khwv nyiaj los muas nws txoj kev lom zem nkaus nkaus xwb,
yog li lawv khwv tau ntau tau tsawg los yeej xoov los txhawm nws txoj
kev lomzem. yog li, cia lawv mam mus tos tej tub tej ntxhais tim ub
tuaj, txawm thaum tuaj txog tsis sib hlub los tsuav tuaj txog tebchaws
no xwb. lub neej tom ntej, zoo lawm los hajyam zoo, yog tsis zoo los
yeej muaj tej tug neeg zoo nyob tos nrhw yuav rawm khaws coj mus pib
dua lub neej tshiab. qhov loj mas peb yuav tau accept lub neej txheej
tshiab no.
hl