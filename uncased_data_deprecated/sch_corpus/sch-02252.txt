kuv saib mas yuav ua keeb kwm history dua ib zaug rau hmoob kawm dua
thiab lauj. hmoob cov history no mas cas yuav kawm tsi paub tas li,
kawm ib tiam dhau ib tiam.
hmoob keeb kwm puag suavteb los mas txhua zaug hmoob thiab suav sib
tua thaum pib hmoob yeej haib kawg thiab xav tias yuav tseem ceeb
tiamsis thaum kawg cia li muab caj dab rau suav txiav xwb. tiam 21-22
no los cas yuav zoo ib yam nkaus li thiab. thaum pib mas hmoob lub npe
ntsov muaj ceem kawg tiamsis tsi muaj ib lub hom phiaj tseem ceeb li
thiab cia li yuav coj caj dab mus rau tus yeeb ncuab ib yam li yav tas
los li thiab.
hmoob yeej ntse pliav pliav thiab tsho hlawv hlo yaj phom mas hmoob
thiaj ua tau xwb tiamsis yog yuav siv lub tswv yim tob tob tsim kom
tau hmoob lub meej mom mas yeej tsi muaj li. aub cas yuav yuam kev yug
los ua hmoob tiag tiag li lauj.
peb ib coom hmoob txoj kev cia siab nimno cais yog hmong world
congress nkaus lawm xwb nawb. yog lub no ua tsi tau thiab cais hmoob
tas kev cia siab lawm os. caw hmoob txhua tus tig los txhawb lub hmoob
people congress no nawb. yog lub no tseem tsi muaj lub hom phiaj thiab
cais kawg peb nyob tebchaws no yuav zoo dua mus thawj nplog nawb.

yawg nom,
koj puas paub zaum ib kuv twb hais koj tias vp ces niaj hnub coj peb
hmoob rov mus taug nplogdawb txoj niag qub kev puag thaum ua ntej 1975
xwb no nes.  txoj kev ntawd twb ua rau huab tais nplog mus nkag
nplogliab lub pob tawb lawm ces vp ham tsis yuav kawg lawv huab tais
qab mus tib txojkev xwb las as.  koj sim tig rov mus saib ib puag ncig
txog vp, nws cov qhab nab thiab cov qub tub rog seb koj pom lawv qhov
point li cas mas.  raws li kuv pom mas yog lub tswvyim khav theeb
thiab coj tus cwj pwm fais zoo li lawv xwb ces ham tsis yeej yuav
khiav tsis dim nplog lub pob tawb li los mas.  lawv yeej tsis muaj ib
lub tswvyim rhawv ib txojkev cai ncaj ncees dawb huv rau tiam neeg tam
sim no taug li es ham tsis yeej kawg yuav tsum xau mus zoo li ntawd
xwb thiaj tag.  cov neeg coj tus cwj pwm zoo li no tswvntuj tsis foom
koob hmoob rau nws ces nws yeej ua tsis tau tus faisnum.
tus yuav los coj tiam neeg tshiab tom ntej no nws yuav tsum muaj lub
tswvyim tshiab thiab ntseeg tus tswvntuj es tus tswv foom koob hmoov
rau nws mas nws thiaj ua tau.  cov thawjcoj yuav tsum muab tus prinpal
faisnum cog tseg mam ua mas thiaj yuav ua tau, tsis pub nyias ua li
nyias lub siab xav.  ntiajteb neeg yuav ciaj ib haiv neeg cov thawjcoj
yeej yuav tsum muab lawv lub hom phaj los teeb zoo cia es mam los
tshawb cov dejnum seb qhov twg thiaj yuav yog qhov ua mus kom txog lub
hom phaj.  ua ntej tshaj yuav tsum muaj 4 los 5 yam xws li:  1) tus
neeg(thawjcoj) uas tau txais lub zimtxwv uas tswvntuj tso fwjchim rau
nws vim nws thov ntuj, tus tswvntuj hnov nws tej lus thov, 2)  tus
ntaub ntawv, 3) kev ntseeg(religion), 4) tus chij nrog rau zaj
national anthem, 5) yuav tsum muaj ib lub tebchaws nruab ze pab tu ib
qho av ua chaw tiag taw thiab txhawb.  peb hmoob feem coob nyiam ua
kasmoos, tab sis peb ua ib yam li tus dav ya saum nruab ntu xwb es
yuav ua cas tau noj nes. lawv pab united hmong indochina yog pab muaj
cov kuv hais saum toj no lawm yog lawv txawj sib koom ua tiag tej zaum
lawv yuav mus tau.