ib ntus no zoo li peb tsis muaj lus sib tham tshiab lawm. kuv muab ib
zaj dab neeg uas kuv hnov/pom los sau rau hauv no cia peb sib tham
raws li nyias tus kheej nyiam. muaj ob kwvtij nkawv ua neej zoo xws
luag teb luag chaw. nkawv niam/txiv laus-s, muaj li ntawm 85-90 xyoo
lawm. tus kwv mas yog neeg tsis nyiam kev nomtswv, tus tij nyiam kev
nojtswv, xav muaj koob npe. tus kwv hais rau tus tijlaug hais tias tam
sim no niam/txiv nkawv tseem noj taus mus ntaus yeej meem ua rau noj
yeej meem coj mus ncig teb chaw uasi kom txaus xyov nkawv yuav nyob
pes tsawg xyoo ntxiv lawm. tus tij laug teb hais tias "coj mus ub mus
no muab nyiaj siv tag thaum twg nkawv puv 120 xyoo yuav muab nyiaj
qhov twg los ua nkawv ob lub ntees" tus kws teb hais tias txog thaum
ntawd muaj licas tha licas xwb los tau lawm vim thaum muaj sia nyob
twb hlub txaus lawm. tus tij hais tias tam sim no ib tug neeg laus lub
ntees yuav tsum muaj li ntawm $80,000 thiaj li txaus tha. nej sawv
daws xav ne nkawv ob kwv tij no tus twg qhov yog. cia nej tawm tswv8
tso kuv mam li hais kuv qhov.

py surithay,
kuv xav hais tias nkawv ob leeg puav leej hais yog thiab tsis yog.
thaum muaj txoj siab nyob los yuav tsum hlub npaum li hlub tau. yuav
tau hais lus mos lus muag rau, nrhiav qab rau noj, nrhiav zoo rau
hnav, coj mus ncig teb ncig chaw etc.... hos thaum ib pas nqus tsis
tuaj lawm los yauv tau ua ib lub zoo ntees rau kom tsimnyog ($30k-$40k
xwb siv tau lawm, tsis tas siv txog $80k). li no thiaj xam tau hais
tias muaj zoo tub zoo kiv.
hl

dr. suav-- tiag tiag mas yuav tau hais tias, hlub thaum ciab, tseg rau
thaum tuag no.  hais txog case no mas hais sab twg los yog tas.  neeg
ces thaum hnub nyoog muaj 85-90 xyoos lawm ces noj los tsis hnov qab,
hnav los tsis pom qhov zoo, mus ncig teb chaws los tsis muaj qhov
enjoy lawm.  basis funeral costs twb raug around li $30 txhiab lawm.
hais li tus tij laug hais los yeej yog lawm.

tsis hais los yeej paub tias koj qhov ces yog "kav tsij coj mus ncig
teb ncig chaw es thaum twg tuag lawm muaj li cas tha li ntawd no los
mas."
coob tus "tub txawj tub ntse" tas sim no ces yeej hais ib yam li koj
qhov ntawd.  tabsis qhov ntawd kuj tsis yog tas tas vim qhov ntawd
tsis yog qhov uas luag tus laus ntshaw.  koj puas tau nug seb qhov
luag tus laus ntshaw yog qhov twg tiag?
kev hlub tsis yog seb koj ua li cas rau luag tabsis yog qhov tias seb
koj puas ua qhov uas luag ntshaw.  txawm tias koj yuav muab kiag ib
txoj sia tshiab rau luag los yog tias qhov ntawd tsis yog qhov luag
ntshaw ces qhov koj muab ntawd tsis yog kev hlub rau luag.  yog tias
luag nqhis dej es koj muab ib pas dej rau luag haus xwb los luag twb
pom tias qhov ntawd yog hlub lawm.
hmoob ib txwm hais tias ua qoob los npaj tshaib, tu tub tus kiv los
npaj laus.  koj twb yog "doctor" diam, koj puas paub los lus ntawd
txhais li cas?  tsis yog txhais hais tias, luag laus lawm ces yuav tau
coj luag mus ncig teb chaws no laiv... los yog yuav qab qab rau noj no
nawb.  cov laus ces mus ncig teb chaws los mus tsis taus lawm, hos
txawm qab qab npaum li cas los luag noj tsis taus lawm os.
txog thaum nej coj "txawj ntse" laus lawm mas nej thiaj li yuav paub
tias kev hlub yog dabtsi.  tamsim no ces nej nyiam tham "theory",
tabsis nej tsis tau paub txog kev ntshaw ntawm cov laus.  nej nyiam ua
tej yam "practical"... tseeb tiag ces nej tsis xav siv $80,000... vim
twb tuag lawm es ua cas hlub ua dabtsi?
peb hmoob ua ntees tsis yog "hlub tus tuag" os.  peb hlub cov ciaj
thiab peb "celebrate" tus tuag lub life...hmoob hu ua "ntoj dab tu
qhua".  we give the dead one last big send off... a time to remember.
isn't that what most people want?  to be remembered?  no longer to
remember, but to be remembered.  that is what people want when their
time comes.  isn't that what you'd want?  money is little compares to
love.

hais txog zaj no peb hmoob hlub tus tuag thiab saib tus tuag lawm muaj
nqi dua ntais.........!  chiv keeb los puaj tiam zoo li ntawd vim
thaum nyob ntuj tim ub yog niam txiv tuag me tub me nyuam nrhiav tsis
tau nyuj mas muam phauj tuaj muab tej tub khi rau nram tswg ntag.....
tsim nyog tiag hlub tus ciaj tshaj li tus tuag, ua li tus kwv hais
yeej yog lawm thaum tuag lawm muaj li cas ua li cas tsis tas nim yuav
ua loj loj..... yus tseem muaj tub muaj ki yuav kawm ntaub kawm ntawv
tej nyiaj txiag kuj siv rau tej qhov ntawd instead yuav siv tag nrho
rau niag tuag......
ua li lwm haiv neeg saib saib peb hmoob es laug hais tias hmoob li
hmoob mus ua kev lom zem thaum ib tug tuag... vim tim tsev tuag mas
noj haus cuag party xwb......  hos ua tshoob ua kos tsa lub neej mas
10k xwb twb tias ntau dhau kim dhau.....
saib zoo li hmoob ua neej rov qab sub es.......

surithay,
tos peb tej kwvtij tseem muaj lub li no los yog lub sijhawm los yog
peb lub neej tamsimno peb tseem tsi tau muaj nyiajtxiag txaus
xwb....yog li no, peb tseem tseg rau coj mus siv thiab coj mus ua
thaum tuag tagnrho.  yog cov neeg muaj nyiaj lawm, luag yuav tsi
question txog lub neej li no ntxiv lawm.
yog li ntawd, cov lus no ces yuav raug rau peb phaum thiab cov neeg ua
nyob rau lub sijhawm tamsimno nawb mog.  txawm li ntawd los, nkawv
leej twg hais los yeej yog lus tagnrho....
dhau li ntawd, nco ntsoov tias tej laus...tus nyiam mus ncig teb ncig
chaw los muaj...tus ua nws mus ncig es tseem hais tias--ua li cas tej
nyuag zoo li no xwb tsi muaj dabtsi.  lawv txoj kev xav thiab kev
ntshaw tsi zoo li peb cov neeg xav li peb no es xav xav mus pom tej
chaw tshiab.
yog li ntawd, kuv xav li kuv me npawg vimhlub hais....peb yuav tsum
tau ua rau yam ua tus neeg ntawd ntshaw xwb--li ntawd, nws thiaj li
yuav zoosiab tshaj.
pivxam li koj hais tus kwv thiab tus tij no... tus kwv tsi nyiam ua
nom ua tswv...yog koj yuav coj nws mus meeting thiab tham txoj kev zej
kev zos kev coj noj coj ua....nws yuav hais tias ua li cas yuav boring
rau nws dhau hwv lawm.
yog li, tej lus peb tham no muaj right and wrong tagnrho nawb mog.
haiv miv miv li no xwb xav tias koj tus ua tij yuav nkagsiab zoo...
born

nej tseem yuav piav xwb!
kuv twb muaj kiag ob kwvtij nyob pem st. paul kos lawm ntag, tus tij
mas nyiam ua kas bab kas moos kawg kiag hos tus kwv mas ua laj ua kam
khwv noj haus ib yam luag tej thiab xwb, tus tij mas ob peb lub
pobntawb thiab, ces thaum nkawv txiv xiam ces tus tij mas xav yuav
ntsej yuav muag heev ces yuav ua lub ntees kom loj lis yuav loj tau
kom tau ntsej tau muag, ces tus tij txawm kom tus kwv tuaj 25k es tus
tij tuaj 25k kom tau lis 50k mas thiaj yuav ua tau nkawv txiv lub
ntees, ces tus kwv thiaj lis los hais pojniam ces pojniam tsis teb dab
kiag, tsis tau nyiaj ces thiaj hais rau tus tij ces nws cem tus kwv
hais tias yog koj tsis muaj 25k tuaj pam txiv ces neb tsis tas yuav
tuaj txiv lub ntees nawb.
niaj nub nos ob tug kwv tij nos tseem nyob tiam sis nkawv tsi sib hlub
nyias nyob nyias tus kwv kiav mus nyob deb2 lawm tsis muaj kev sib
hlub.
qhov kuv xav, sawvdaws cov ua tseem muaj niam muaj txiv tsis txhob
muab lawv coj los ua kev tus siab, leej twg muaj lis cas ua lis ntawm,
lawv nrog tus twg nyob tus ntawm muaj cais ua tau txhua yam rau, thaum
txog hnub puv 120 xyoo los tus ntawm ua lis cas yuav lis ntawm xwb.

on sep 21, 7:47 am, tou <***@hotmail.com> wrote:
tou-- rog nug peb tias tej no qhov teeb meem yog dab tsi?  qhov teeb
meem ces yog li phooj ywg vimhlub hais lawm tiag.  vim tsis ua raws li
tus cob qhoom (the decease's wish) ne.  tim yus ua raws ua raws li cov
neeg sab nrauv siab nyiam lawm es thiaj muaj teeb meem li no ntag ab.
in this case, even the sons are considered outsider.  cob qhoom is the
decease.  niam no kuv yeej paub 99% peb tej niam tej txiv yeej paub
tias peb sawvdaws ua neej txom txom nyem.  yog lawv tuag qhov lawv
nyiam thiab xav tau ces tsuas kom tua 2 tug nyuj (leej leej txiv tuag
ces tua 1 tug rau cuab tsav thiab 1 tug rau maum phauj xwb.  yog leej
niam tuag no ces tua 1 tug rau cuab tsav thiab 1 tug rau txiv dab laug
xwb).  noj haus lawv yeej tsis xav kom ua loj loj.  qhov ua loj loj
thiab tua nyuj ntau ntau ntawv yog los ntawm cov outsiders (sons)
xwb.   thaum zoo li no lawm ces thiaj muaj teeb meem (muaj kev hais
tsis sib haum) ntag.
niam no peb ua dab tsi, tsis hais tshoob kos, ntees ploj tuag tej mas
peb yuav tau nug cob qhoom es ua raws li qhov cob qhoom nyiam thiab
ntshaw xwb thiaj tsis muaj teeb meem lawm.  yeej paub tias tej case
ces yuav nrog tsis tau tus tuag tham lawm, tab sis ntau cases peb yeej
tham tau thaum tseem muaj txoj sia nyob.

tou-- rog nug peb tias tej no qhov teeb meem yog dab tsi?  qhov teeb
meem ces yog li phooj ywg vimhlub hais lawm tiag.  vim tsis ua raws li
tus cob qhoom (the decease's wish) ne.  tim yus ua raws ua raws li cov
neeg sab nrauv siab nyiam lawm es thiaj muaj teeb meem li no ntag ab.
in this case, even the sons are considered outsider.  cob qhoom is the
decease.  niam no kuv yeej paub 99% peb tej niam tej txiv yeej paub
tias peb sawvdaws ua neej txom txom nyem.  yog lawv tuag qhov lawv
nyiam thiab xav tau ces tsuas kom tua 2 tug nyuj (leej leej txiv tuag
ces tua 1 tug rau cuab tsav thiab 1 tug rau maum phauj xwb.  yog leej
niam tuag no ces tua 1 tug rau cuab tsav thiab 1 tug rau txiv dab laug
xwb).  noj haus lawv yeej tsis xav kom ua loj loj.  qhov ua loj loj
thiab tua nyuj ntau ntau ntawv yog los ntawm cov outsiders (sons)
xwb.   thaum zoo li no lawm ces thiaj muaj teeb meem (muaj kev hais
tsis sib haum) ntag.
niam no peb ua dab tsi, tsis hais tshoob kos, ntees ploj tuag tej mas
peb yuav tau nug cob qhoom es ua raws li qhov cob qhoom nyiam thiab
ntshaw xwb thiaj tsis muaj teeb meem lawm.  yeej paub tias tej case
ces yuav nrog tsis tau tus tuag tham lawm, tab sis ntau cases peb yeej
tham tau thaum tseem muaj txoj sia nyob.
cov phoojywg, ua tsaug rau nej sawv daws cov sijhawm thiab tswv8. py
vimhlub hais mas zoo li nws twb twv tau kuv txoj kev xav lawm tabsis
kuj tsis yog tag-g thiab. case no mas kuv twb nug leejtxiv lawm nws
hais tias kom tua 6 tus nyuj cwb qhua: cuabtsav, maumphauj,
txivdablaug, txivnpaws, cuasnyab, cuasntxhais rau nws thiab tha ob
hnub xwb los tau lawm tsis tas hais xim los yeej tau vim nws yeej tso
koob, tso hmoov rau cov xeebleej xeebntxwv ua ntej nws puv 120 xyoo.
leejniam hais tias noj tag xam tau, tamsim no nws xav mus ncig uasi,
xav pom txhij txua, ib xyoo mas xav kom cov tub ua ib ob lub party rau
nkawv es thiaj li pom cov txheeb ze txhua tus. tus tijlaug mas yog
kiag li tou hais ntag yuav kom tseg nyiaj ntau ntau thiaj li txaus ua
lub ntee loj-j vim nws muaj phoojywg coob thiab muaj koob nto moo. kuv
kuj tsis paub hais zaj twg rau tsev neeg no thiab vim ib leeg xav lawm
ib yam thiab lawv kuj tsis txheeb-b kuv pes tsawg ces kuv hais rau tus
kwv hais tias peb tseem nrog hmoob nyob koom ze koom zos, yuav tau
xyuas teb chaw coj licas ces yuav tau coj li ntawd luag thiaj li fwm
yus. tus kwv hais tias thaum tuag lawm es muab nyiaj siv tag 70-80k
los niam/txiv yeej tsis sawv lawm yog vim licas thiaj yuav tau ua li
tijalug hais xwb.

dr. suav,
muab hais qhov tseeb ces 2 tug kwvtij no tsis txawj sib hlub kiag
li... tsis txawj xav tias twb yog muaj hmoo kawg es yus txiv thiaj li
yug tau yus 2 leeg los sib pab.  yog li ntawd, tsim nyog tias yus txiv
"ib sab taw sawv tsis ntseg" lawm ces los ua twb zoo sib tham sib pab
kom dhau.
xam tias yog yus ib leeg xwb no nes, ntshe lub nras yuav hnyav heev.
qhov nkawv los sib theev nyom ua rau nrov thoob zos no mas tsis yog
vim "hlub" los yog "tsis hlub" tus laus.  qhov tseev ces yog vim nkawv
nyias muaj nyias kev xav tias "hlub" yog dabtsi xwb.
yus yog neeg hmoob, yuav tsum paub tias yus niam yus txiv lub ntees
ces yog yus tes dej num.  yus yuav tau "ntoj" yus niam yus txiv dab,
"tu" yus niam yus txiv qhuas... and yes, that could be quite
expensive.
kev mus ncig teb ncig chaws ntawd ces muaj txawm peem los mas mus,
tsis muaj txawm peem ces tsis tas mus los tau.  tabsis thaum tuag
lawm, hmoob hais tias, nqaij yuav lwj, yuav tau muab faus.
yog yus xav mus ncig teb chaws tiag, yus siv yus peev mus mas thiaj li
yog.  yuav kom yus tej me tub me nyuam los yog yus niam yus txiv muab
lawv tug rau yus coj mus ncig teb ncig chaw mas ntshe xu ntawm kev
hlub zog lawm.  yus xav kom luag hlub yus es coj yus mus ncig teb ncig
chaw, tabsis ua li nes yuav ho puas hlub luag tias yus laus laus lawm
es tshuav yus lub niag ntees dai ncuv ntawd.  hnub twg yus dhau lawm
ntshe luag yuav tsis pom qab nrhiav?
raws li kuv mloog koj piav ces koj xav tias tus tub uas "muaj koob nto
npe" ntawd xav yuam kev lawm hos tus tub laj tub kam mas thiaj li xav
tau qhov yog vim nws hlub thaum ciaj xwb tsis hlub thaum tuag lawm no
los mas.
nej xav tias kav tsij mus ncig teb ncig chaw...ua noj ua haus loj
loj... muab nyiaj siv kom tag, es txog thaum tuag lawm, muaj li cas
ces tha li ntawd xwb no?  es yog tsis muaj hlo li no nes, cia li coj
mus hlawv xwb los?  hlawv xwb los tseem yuav poob nyiaj thiab laiv.
peb yog txiv neej yawg, peb ua yam twg, yuav tau ua li neeg ua thiab,
tsis yog ua raws li yus siab xav xwb.  yog ua raws li yus siab xav xwb
ces tsis tas kawm ntawv, tsis tas sib sib zog khwv los tau.

txiv suav,
kuv muab lub tswv yim no rau koj cov mus hais rau 2 kwv tij ntawd saib
nkawv paus yuav. kom nkawv txiv thiab nkawv niam kaw ib co lu cia saib
nkawv nyiam li cas txog nkawv lub ntees.qhov no leej twg yuav ua loj
los tsis tau ua me-e los tsis tau ua kiag kiag li nkawv nyiam xwb.kuv
mloog mas nkawv niam thiab nkawv txiv yeej txhawj txog tsam nkawv 2
tug tub poob nyiaj ntau-au los ua nkawv lub ntees. cov yuav tuaj hais
phem-m thiab tuaj tsisb tas zog mas: txiv tuag ces muam phauj yuav
tuaj ua kub ua ntaiv yuav tsum tua nyuj kom haum-m muam phauj siab.
niam tuag ces txiv dab laug yog tus tuaj tsib ua kub ua ntaiv.yog li
txiv yuav tsum kawm txiv cov lus tseg,niam yuav tsum kaw niam cov lus
tseg.kuv twb pom thiab tau mus ua kav xwm kiag muaj 2 cases zoo li no
lawm.muaj peb ib tug niam hlob hmoob yaj tsis txheeb kuv yog ib lub
xeem xwb. nws tuag ces cov tub muaj 7 leej,ntxhais muaj 3 leeg. cov
tub tsis tua 1 tug nyuj li,tsis mauj xov txiv dab laug li no los
mas,tsis muaj cuag nyab,cuas ntxhais li,npaj no txiv dab laug tuaj
txog nug zoj tsis muaj ces txiv dab cem heev,leej niam yeej kaw tau ib
co lu cia tia hnub twg leej niam tuag ces yuav 2 tug nyuj nkaus-s xwb.
1 tug ces yog cuab tsav tus,1 tug ces yog txiv dab laug tus ,dhau li
ntawd tsis yuav li lawm yog leej twg tsis yuav li leej niam hais,lam
tua ntau tus ces leej niam tseem yuav los cab tus ntawv mus hais saum
ntuj thiab.peb xyom cuab muab kiag leej niam co lus rau txiv dab laug
mloog tag ces ces txiv dab laug zoo siab ua nws txoj lwm lawm ned.
case leej txiv tuag mas ho yog kuv mus ua muam phauj tus kis zaum
rooj.thaum muam phauj wb mus txog mus nug ua cas tsis muaj xov txiv
dab laug,tsis muaj cuas nyab/ntxhais li...... tiam sis lawv hu kom
tuaj ua hauv qhua hlub tib si.......kuv thiaj hliv kiag ib sab khob
cawv rau kav xwm tus kav xwm xyom cuab.xav nug qhov tseeb xwb saib yog
licas?..... ces tus kav xwm yeej hais ncaj-j tias luag tus laus tsis
kam cab ntau tus nyuj,yuav-v 2 tug xwb.yog kuv ho tsis ntseeg los muaj
luag tus laus cov lus tib si.kuv cia li hais tias tau lawm kuv ntseeg
lawm no xwb ......ces kawg ua yus txoj hauj lwm ntxiv xwb las as.thaum
saum rooj ces kuv yeej hais meej-j rau luag cov xov txiv dab laug,cuas
nyab/ntxhais tuaj zaum pliaj liab vog hauv church tias nej ua neej ua
tsa txhob tu siab nws laus tsis kam yuav nws cov kaus dub,kaus dav
ntawd ntau lub,luag yeej kaw lus tseg tias yuav 2 lub kaus xwb no, yog
li ces kuv muam phauj tau qaij kaus los kom lawv txhob tu-u siab.
peb hmoob txoj kev cai yog koj ua kag kis lawm mas tseev tus tuaj
nraum tuaj ua phem yeej hla tsis dhau,yog nkawv 2 kwv tij no tsis xav
poob nyiaj ntau-au ces ,kav tsisj kom nkawv npaj tej tswj yim no thaum
2 tug laus tseem muaj txoj sia nyob.txhob cia-ia txog kiag nkawv lub
cawv xeeb lawm mam hais ces leej twg los yeej tsios ntseeg.
muaj dab tsis mam sib tham
sib ntsib dua.

tub phwv, case no ces yeej yuav tsis muaj dabtsi nyuab vim tam sim no
leej niam/txiv tseem muaj sia nyob thiab kuv ntseeg hais tias yog txog
sijhawm niam/txiv puv 120 xyoo nkawv yeej yuav ua kom txhua kab txhua
kev. qhov kuv muab sau rau peb siv cav mas yog tam sim no hmoob cov
funeral zoo li muab ua yuav ntse muag, yuav koob npe lawm, tsis yog
tha kom txhua kab txhua kev lawm xwb. thanks for everyone's input.
suav