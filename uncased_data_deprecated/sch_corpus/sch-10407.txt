thaum peb tseem ua cobfab nyob thaib teb, thaum peb yuav tawm mus ua
haujlwm mas cov saub yuav tsum coj peb mus xeem taws tshwm ciab... ua
ntej yuav taws... tus saub foom ib co lus tsi zoo hais tias " yog leej
twg siab tsi ncaj tsi ncees... mas tseev kom tus tshwm ciab kub tsi
kawg thiab txawm mus ua haujlwm los yuav tsi tiav thiab kom tuag
mus.".  thaum kuv mloog tus saub hais tas ces kuv txawm xav twjywm rau
hauv siab hais tias, kuv muaj vibthis yuav keb saub cov lus..
thaum peb mus taws tshwm ciab...  ces lawv nyias cia li mus taws nyias
tus zom zaws...thiab coj mus txhos ua ib phiaj tseg... hos ntawm kuv
ces kuv ua txawv dua lawv... vim kuv yog ib tug neeg ntseeg yesxus..
ces ua ntej kuv yuav taws... kuv ua li no:
1. muab tus xyab coj mus sub hluav taws kom qhuavx nkigx. thaum qhuav
heev lawm ces kuv mam coj mus taws... kuv tug kub ti nkaus txha. lwm
tug li twb kub tsi txog nrab... tuag tas huv tibsi.
2. thaum kuv hlawv, kuv hais li no: " aub tswv ntuj... kuv yog neeg
ntseeg ntuj... kuv tus vajtswv koj thiaj yog tus muaj fwjchim loj
tshaj  txhua txhia tus vajtswv nyob hauv ntiaj teb...yog li... thov
muab tus xyab no taws los hawm koj.. thaum tsw qab los txog koj...
thov koj qhib lub qhov muag los saib.. los tsom kwm kom cov neeg nrog
kuv mas tsi pub muaj ib leeg ib tug twg ploj ntawm kuv txhais tes
mus.. thov koj saib xyuas kuv tus tswv"... hais tas li no kuv mam
taws...peb cov thawj coob leej mus suav teb thiab nplog teb rov los...
cov phoojywg tuag tag... tus mob tuag los muaj.. tus khiav tuaj miskas
lawm los muaj.. cov sib tawg tas los muaj...
nej xav li cas hais txog txoj kev haus dej dab, npav taws tshwm ciab
thiab kev npav ntuj? kuv xav mas yog yus tsi muaj psychology no ntshe
yuav mag tiagx li nawb... tsi zoo lam mus nrog lwm tus npav ov kuv xav
na...
faj

faj,
aub yau,  nej niag saub tseem foom kom nej tuag thiab. ua li cas es
nej yuav zoo li ntawd li laud. nws twb foom kom yus tuag es yus tseem
mus sawv caws vos mloog thiab ua li nws hais. qhov sawv daws puas loj
thiab ploj tuag ntawd tsis yog yawm saub hais leej os, tab sis yog
sawv daws muab awb me ntsis lawm xwb. kev tsov rog ces yog yus tsis
txuag yus ces yus yeej yuav ntsib kev puas tsuaj. qhov zoo mas nej
yuav tsum tau hais kom yawm saub ntawd foom phem kom nplogliab tuag
tas mus ces nej cia li khaws yeej xwb. nej ces tsis muaj psychology li
lau. nej niag yawm saub ntawd es ua li cas nws yuav tsis txim txiaj
li, nws tseem kom nej tuag xwb.
koj tsis nco lawm los, yawm charlie twb hlawv xyab hlawv ntawv, foom
phem rau peb, tab sis zoo li peb sawv daws tseem tuaj hauv sch, ces
nyaj yawm foom tsis leej. tsis pom yawm li lawm es puas yog yawm nrog
xeeb xyooj lawv muas ua huab tais nyob hmoob teb lawm.
teev
on oct 28, 8:28Â pm, fajkhaum <***@yahoo.com> wrote:

nyob zoo uncle teev,
kuv xav mas tej zaum charlie yuav tsi mus nrog xeeb lawv ua huabtais
hmoobteb tawm sis yawg mus ua yawg tus huabtais zoo hauv tsev lawm xwb
os.. hehehehehehe...
ms

py fajkhaum,
yog hais li koj hais ces koj tsis paub txog caubfab zoo, tsis paub
txog kev taws tswm ciab xeem hmoov zoo, thiab tsis paub txog kev hau
dej dab zoo. koj confuse ob peb yam los ua ib yam lawm. tsis li ntawd
ces yog koj lam hais saib tsis tau caubfab thiab cov saub xwb. tej
zaum koj yog cov neeg uas thaum yuav tuag ces siv lub npe caubfab,
thaum ciaj lawm ces thuam caubfab li ub li no xwb. cov neeg no muaj
coob heev, include cov neeg khiav hlav dej (caij nkoj, caij phuaj, ua
luamdej) thaum 75 los txog rau cov niaj hnub no tim dejdawb.
1. thaibteb tsis muaj caub fab. caubfab los txog thaibteb yog los cawm
siav, lawv tsis rov qab mus lawm (that including me). tej zaum koj
hais txog paj kaub hawj lawv phav opl xwb. thaum nyob nplogteb, paj
kaub yeej yog caubfab, nws lub hom phiaj hla los rau thaibteb yog los
nrhiav kev pab rau zoov zuag thiab xaiv suav lawv, tabsis thaum los
txog thaibteb, nws tsim tsa dua ib pab tshiab thiab hloov npe lawm.
neeg yeej tseem hu pajkaub lawv ua caubfab. tabsis yog hu yuamkev xwb.
2. caub fab taws tswm ciab xeem hmoov, tsis yog xeem li koj hais. lawv
muab tus tswm ciab txiav kiag ua ob ya, mam muab rov los txuas. yog
leej twg tus kub los txog qhov txuas es cia li tsis txais lawm ces tus
ntawd yuav tsum nyob, tsis pub mus tom tshav rog. vim tej zaum tus
ntawd plig tsiv tsawv lossis nws muaj kev txhaum, tsam lub ntuj tsis
pov nws ces nws ho mus tsis rov los lawm.
3. qhov koj tham txog yog haus dej dab. haus dej dab mas thiaj foom
cov lus phem hais tias yog leej twg ntxeev siab, rov taw tuam ntuj,
tus ntawd yuav tsum raug kev puas ntsoog. tabsis tus txiv muam ntawd,
tsis necessary yog saub. tsuav nws yog ib tug txiv neeb txiv yaig
txawj txheev dab xwb ces nws yeej ua tau txiv muam. qhov no ces cov
nehom, caubfab, opl los yeej ua tibsi.
4. hlawv xyab thov vajtswv mas nyuam qhuav hnov koj thiaj li ua li
ntawd xwb. qho no los qhia tau hais tias koj confuse txog kev ntseeg
vajtswv thiab.
hl

hmong-lao,
es koj puas tau nrog peb ua cobfab nyob thaib teb mad?  thaum peb nyob
pem ciam teb ses peb yeej txiav tsoo tsho hmoob, ntoo kaus mom hmoob,
tsa chij cobfab, coj hnub qub cobfab li laiv... kuv tseem khaws tseg
tau peb cov duab tseg ne... tabsis yog li koj hais.. thaum peb nyob
pem ciam teb.. peb yog cobfab tshiab.. opl lawm.. lawv muab daws npe
hu ua cobfab maij heej pabthej laus no..
nyob thaib... peb cov saub mas muaj coob au... saub paj kaub hawj,
saub nyiaj houa yaj, saub tswvyeej lis, saub lis txais, saub txooj
txhaij... saub kub yaj etc... peb cov saub no tej thaum coj txawv heev
thiab ov.. lawv tsi lam coj tib txoj kab ke li koj teev tseg. nyias ua
raws nyias txoj kev xav. yog teeb kom haum haum li koj hais no kuj yog
ib qho zoo thiab ov...
cov saub no tsi yog thuam lawv... tabsis lawv qhov psychology mus tsi
tob...thaum nyob tid.. yus kuj tau nuv lawv me ntsis lawm thiab
mas...hais tam qhov ncaj... tabsis yog muaj kab ke mas xav kom txhua
tus saub ua kom raws tib txoj kev xwb yuav zoo dua...muaj qee tus
saub.. tseem rov dag yuav yus xeem thiab...
zaum no ho hais tso luag uasi. nws yog real story. muaj ib zaug... twb
yog tom qab no lawm, kuv rov mus xyuas cov qub phoojywg nyob thaib
teb... thaum kuv mus txog ntua xwb... ces saub tswvyeej nyuam qhuav
los tuav kiag kuv tes hais nyob zoo thiab zaum kiag ntawm rooj.. cas
cia li muaj ib tug nquab/noog ya ncaj nraim los tsoo kiag lub qhov
rooj poob nrov poog tuag kiag rau ntawm taw rooj...  saub tswvyeej mas
ntshai heev.. tib pliag li 30 nasthis xwb yawg cia li khiav kiag mus
tsev rau puag tom zos  lawm...
tau li ib tog xyoo tom qab no thiab,,, kuv rov mus saib lawv dua...
thaum ntawd... peb mus sib tham ntawm yawg miskas thaub willis bird
lub patio... cov saub ntawd kuj nrog peb mus thiab...  cas niag tshav
x ntuj.. nyob nyob cas ib ceg niag ntoo cia li poob kiag los rau ntawm
saub nraub qaum... ua rau saub ntshai heev thiab khiav kiag mus tsev
hmo ntawd thiab...
thaum kuv muab xav mus xav los... saub cov psychology tseem qis tshaj
yus lawm thiab... saub mas kuv xav tias yuav tau muab train ua li cov
txivneeb, txivyaig, pastors los yog monks xwb.. txhob muab coj los
cuam tshuam rau tus lajfai politics. thaum peb nyob pem ciam teb mas
saub yog tus coj ntawm tus pajfai politics kev ua rog... peb cov phom
mas txeev kom khi ntaubliab txhua rab.. pom tus liab tus cuam tus nas
tus noog twb tsi pub tua noj...tua ces npam tsi khoos lawm...
lwm zaug mam rov tham dua...
yog li koj puas yog peb cov cobfab nyob thaib teb? yog qhia mas kuv
yuav tsum paub koj xwb... kuv ces yog tus tub ntsuag lwm xyooj tus uas
cam pk es pk rho loo phom tua 3 teg tsi nrov qhab nab xwb mas...
faj