xej,
koj mas, txhob tso tso siab li koj thiab laud....twb yog koj ua ceev me
me lawm es kuv saib nas had, yawm sib cias li tsi paub teb koj lawm ces
kuv thiaj li los kom wb sib tham kom nkag siab xwb.  kuv yeej paub zoo
li koj hais thiab kuv hais mas--twb tsi yog wb nrog lawv ib leej twg
sib cam ned, thiab qhov ntau mas--pheej hnov luag tej hais thiab lwm
tus tham rau yus hnov xwb.  vim li ntawd, kuv thiaj li ua nqi tes noog
kiag kom meej meej pem ntag, es lwm zaus thiaj li tsi assume tej niag
kev li kev cai no ntau ntau rau haus yus lub me taubhaus.
koj yeej paub hais tias, peb tuaj hauv no, tsi yog mock cov ntseeg los
cov tsi ntseeg nad--peb tuaj sib tham, thiab reasoning qhov idea seb
yog vim li cas tiag tiag.  kom yav tom nej no, peb thiaj li tsi muaj
muaj questions rov los sib cam thiab sib nplhw li no lawm xwb.  koj
txhob chim mas, luag kiag 3 miv suab--es ua twb zoo qhia kuv kom kuv
feeb meej xwb mas lod.  yog noog li lawm, koj yuav tsum teb kiag hais
tias--peb ua li no, vim yog qhov no ntag, peb xav li no, vim qhov no
ntag. tos qhov no, peb hod tso tau hmoob lub noob neej tseg los vim yog
qhov no ned.  kom kuv los nkagsiab, cov phoojywg coob tus los nkagsiab
ib yam. ces peb tsi cam ib zaug ntxiv li lawm aws.
hos thaum noog mus tis pob txhab ces pheej hais tias yog yus tsi nyiam
es lam mock no mas, vim peb tsi kam teb thiab tsi muaj reason los teb
es lam hais kom tag xwb.  koj kwv li ses, yog thaum lawv hais yog lawm
ces leeg kiag lawv cov lus kom tag xwb--tsi cam li os. yog lawv hais
tsi yog ces, ntxiv kiag rau seb yog tim thiab vim li cas lawm thiab
ntag xwb og.
zoo li zaum no, muab hais tis kiag lub noob lawm, koj ib nyuag mob siab
miv miv lawm--txhob mob  siab es los wb ua twb zoo tham xwb.
hos yog li koj hais tias, tej kev li kev cai no yog hmoob lub noob neej
ua xwb, txhua yam yog personal preference xwb tiag los--kuj hais kiag
kom meej li koj ces peb txhob sib sib cam thiab sib sib ntsw lawm aws.
txawm ua li cas los yej tsi txaum leej twb thiab tus twg, qhov ntawd
yog li yus txoj kev xav thiab ntshaws coj loj ua kom xis yus lub siab
xwb no og.  yog hais li no lawm, es tsi yog tim dab los yog tim
vajtswv, es tim neeg xwb no ces koj me kwv nkagsiab zoo lawm laud. tsi
qhia los yeej siv nyog lawm--qhov no, vim koj tus ua tij thiab muaj
qees tus pheej tsi nkagsiab li, thaum hais txog zaj kev cai no mas nej
pheej ua rau lwm tus neeg sabzog li...yawm sib hais tias, cov neeg ua
yus teb chaw tim nplog tuaj lawm ces lub hlwb yeej hloov los yeej hloov
tsi tag no los--tseem tsi nkag siab thiab, ces kuv thiaj li ib nyuag
cev kom tis kiag seb puas peb txhua tus puas nkagsiab ib yam xwb.
yog zaum no peb paubhais tias, yob noob neej xwb, no ces tau lawm
laud--vim txhua yam yeej yog men's own god xwb!  nyob ntawm men nyiam
xwb, tsi hais cov mus sab religion twg li nawb.....ua tsaug...and
smiles kiag 3 miv suab lawm og....!
born2behmong

kuv muab koj cov lus coj los analyzed mas tsis yog koj tsis to taub
lawv cov ntseeg lub hom phiaj es koj yuav xav nug kom to taub tiag,
tiam sis yog koj yeej lom txwm mocked on their belief xwb. yog yuav
hais txog qhov to taub xwb, koj yeej to taub tshaj qhov to taub lawm.
kuv tus nyob ib cag pom tias koj yog peb ib tug ntawm cov tseem coj dab
qhuas hmoob hais tau dhau nrim zog lawm kuv thiaj li lam los teb li
qhov kuv nyob ib cag paub thiab pom, qhov tseeb tiag cia cov ntseeg mas
li teb thiaj li raug li lawv txoj kev coj thiab teev hawm vajtswv.
tus neeg tsis to taub es nug mas nws yeej txawv tiam sis tus neeg nws
muaj qhov intention to simply mocking on others mas yeej muaj tus
attitude txawv. for instance, koj tias "lawv tseem mus lob kev cai ntau
tshaj hmoob li kev cai los ntxiv lawm thiab.  vim ib tug neeg mus
church mabdawb mas, yog lawv tuag mas lawv tsi muaj niam ua mov, tsi
muaj tshwjkab, tsi muaj kavxwm, tsi muaj cov txheeb cov ze tuaj saum
ntawm rooj li lawm nad." tej no koj yeej paub meej lawm tias kev nriav
kom muaj tej tub teg tub taws los leg hauj lwm pub rau tsev xyom cuab
tsis yog kev teev dab los sis teev hawm vajtswv kom tus neeg tuag ntawd
thiaj li tau mus txog nws qhov chaw. nws tsuas yog kev sib pab ntawm
peb noob neej sab nqaij tawv xwb...tsis yog ua rau tus tuag tiam sis
yog ua rau cov ciaj kom tau noj tau haus hauv lub ntees ntawd xwb. yog
tsis yog koj intend to humiliate lawv cov ntseeg es yog dab tsi
mas...tej lus no tsis yog nug kom to taub tiam sis lom txwm charge for
the humiliation of the christianity.
"kuv mus pom li no mas, ntuj aws--cas yuav nyuabsiab ua luaj li---tseem
muaj tej niam ua
mov, kavxwm, tshwjkab, thiab ntau yam ua luaj li--ua ua kuv cia li
tsinkag siab li lawm." yog peb xav paub tiag yuav tau ua tib zoo nug
ces luag tus paub txog yuav ua tib zoo qhia tiam sis yog lom txwm
redicule on others xwb ces luag yuav teb kom phim nkaus yus tej lus
thuam luag xwb thiab. txawm tias peb yog cov tseem coj kev cai qub los
xyov ntuj tseem dub ntuj txig tsis muaj tus mus pom qhov kaj, yog li
ntawd txhob rawm maj maj hais lus saib tsis tau tuam mom cov christian
tsam muaj hnub peb ho lam lawv qab ces yuav txaj muag thiab.

b2bh,
kuv ntseeg tias koj totaub yuamkev mentsis lawm xwb; nyaj yuav tsis ua
licas thiab.  qhov koj yuamkev loj mas koj cais tsis meej kev ntseeg
(religion) thiab kablig kevcai hmoob (culture) xwb.  tejzaum koj yuav
ntseeg tias txhua yam uas hmoob ua ces puavleej yog kevntseeg tagnrho
lawm no.  thaum ib tug neeg lojhlob rau hauv lub environment zoo licas
ces feemntau lawv tsuas pom txij li ntawd xwb.  qhov ntxiv mas, hmoob
yeej ibtxwm haistias, "pomdua tsis cuag uadua," no thiab'ov.  yog li
ntawd, koj thiajli tu mentsis lawm xwb.
uantej koj yuav pom ib qhov dabtsi meej, mas, yuav tau saib ua ob peb
theem xwslis tuaj hauv, tuaj tod, thiab tuaj saud tsom kom pom txhua
fab tag mas koj thiajli yuav pom daim duab ntawd meej.  cuagli kuv yuav
hais koj, tabsis kuv ntseeg tias yog kuv yuav hais ib yam rau cov tseem
coj qub kevcai coj mas yeej yuav tsis haum nej ntag.  txawm li ntawd
los, yam koj hais no nws cav tsis ua rwj los ua aws, tsuas yog kev tsis
totaub thiab koj ho muab nyuajsiabzog rau lawm xwb.
kuv twb hais ntau zaus txog hmoob txoj kevntseeg thiab kablig kevcai
hmoob dhau los lawm qhozaus.  tsis tagli, los, lwmtus yeej piav los
lawm tsis tsawg thiab.  nyob rau hauv hmoob lub neej ces tsuas muaj ob
lossis peb yam lojloj xwb, tabsis vim hmoob yeej paub tsis meej tias
nws yog dabtsi tiag.  kuv xav kom nej cov tubtxawj ntxhaisntse ho pab
define hmoob txoj kevntseeg thiab kablig kevcai yog dabtsi tiag.
rawsli kuv tuaj ib cag saib tam li kuv yog ib tug hmoob, tabsis ho coj
kevcai tshiab (lawbdab) mas kuj ua rau kuv pom ob yam nyob rau hauv
hmoob lub neej xwsli nram no:
1.  hmoob kevntseeg (religion):  kev uaneeb, uayaig, huplig, lwmqaib,
fivyeem, paujyeem, qhuabke, ntawg etc.....
2.  hmoob kablig kevcai:  nojtshoob, dhiaqaib, noj tsiab pebcaug,
pamtuag...etc.
3.  to be exact on hmong religion:  yam uas cov coj qub kevcai tseem
uas es cov lawbdab tsis ua lawm.  yam uas peb sibkoom tsis tau ua uake.
4.  culture:  is every day life within the hmong's families,
communities, and peb tsis hais pabtwg los coj txoj kevntseeg twg los
tseem sibkoom tau uake, ntawd yog hmoob li culture.
yog li no, kev muaj niam ua mov, txiv ua nqaij, tshwjkab thaib kavxwm
puavleej yog hmoob li kev uas ibtxwm ua los.  nws tsis tau txuamyuaj
rau dab.  (tradition) yog li no peb thiajli tseem siv.  yog hnubtwg peb
tsis muaj noj muaj haus, tsis muaj ua kevcai rau tus tuag lawm ces peb
tsis tas muaj tej no lawm.  vim peb tseem yog hmoob peb thiajli yuav
coj raws lub neej hmoob, tabsis tsis coj rawsli hmoob kevntseeg lawm
xwb.
kuamem iab

xej--
koj mas, koj twb hais rau yawmsib hais tias, yog yuav mus church lawm
tiag, yuav tsum kom ntseeg tiag tiag no ned...koj mas!
qhov kuv noog txog li los vim yeej muaj thiag, thiaj li noog kom siab
nkag siab tiag! es yog li koj hais os, yuav coj yam dabtsi, yuav tsum
tau txiav txim coj kiag. yog li txhob hais lus ntsw thiab tshum tshum
lwm tus neeg no xwb.
koj sim saib mas, lawv tseem muaj thawj xyomcuab, tsi muaj cuab tsav
xwb, lawv tseem muaj muam phauj, tseem muaj txiv dablaug.....tej no los
tseem tuaj txheeb txog nws txoj kev ua neej, thiab leej twg yuav los
lav los pab tej niam tub thiab me tub me nyuam nyob rov tuaj tom qab
thiab.  tseem noog txog tej nyiaj tej txiaj thiab--thawj xyomcuab,
kavxwm, niam ua mov, thiab tshwjkab los tseem, ua tej qav tej num li
cov qub kev cai thiab.
qhov kuv noog mas koj txhob cim mas, noog kom peb daw tej no hus hus
xwb nad.  vim koj yog tus hais tis me me hais tias, mus ntseeg
lawm--yuav tsum ntseeg tiag tiag no ned. ces kuv thiaj li mus saib kom
from start to finish--es coj rov los noog koj es seb puas kho thiab
daws puas tau tej yam kom txhob muaj cov neeg ua hais lus tis tis, es
kom xav mus txoj kev dav dav li yawmsib hais mas thiaj li os.
qhov kuv xav mas, yog peb hais lus tshum thiab ntsw hmoob li kev li kev
cai ua luaj li--why dont we do it better as i told hnd once b4.  yog
lawb dab lawm tiag tiag, lawb txhua yam, es muaj ib siab ob nqig li
no--cias li ua ntsiag tos li american ua xwb txoj kev mus church lawm
xwb.  tsi tag yuav los muab hmoob/moob lub noob neej coj los ua dej ua
ntu, neeg ua nplug li lawm aws. yog koj hos hais li yawmsib hais no mas
kuv nkag siab hais tias--yeej yuav coj tsi tau tag tag, yog li yuav tau
ua siab dav thiab siab loj--accommadate kom zoo zoo nkauj li personal
belief thiab ntshaws xwb no--kuv yeej understand thiab tiag.  tabsi, ib
cov neeg pheej yuav kom ua kom kawg kawg no--ces thaum mus pom tag los
li no, ces ham tsi ib nrab ntau ntawd tseem yog siv kiag txoj kev cai
qub lub noob neej ntag, hos tom vajtswv es tsua yog thesxabna thiab hus
nkauj xwb.  kuv tsi yog hais kom lawv chim os, kuv hais kom lawv ntse
thiab siv zog tshaj qub kom lawv ua kiag raw li txoj kev txoj kev
ntseeg vajtswv tiag tiag xwb os.
qhov kuv hais tias, lawv tseem mus lob ntau tshaj lawm mas--lawv tseem
siv kiag li hmoob/moob lub noob neej ua thiab, ntxim mus rau kev qhuab
qhia vajtswv thiab ces zoo li lawv ua ob yam lawm--es kom txhob ua li,
thiaj li zoo raw li koj cov lus koj hais rau txhua tus xwb nod.
cias li luag kiag 3 suab es rov los qhia kuv seb yuav ua li cas thiaj
li yog, thiab thiaj li tsi muaj ntau ntau sib cov nyom li no lawm xwb
mas...kuv twb open rau wb compromise thiab hais kom support wb li kev
sib nkag siab ned.  koj puas muab tej niag lus miv miv zoo li no los
ntswv ntxiv ces kuj cuag li phem heev... tabsi txhob ua li lawm nawb,
qhia kiag hais tias--vim peb tseem ua qhov, yog lino--ces tau lawm aws.
vim li ntawd, kuv thiaj li luag ntxhi hais tias, wb yawm sib yeej hais
yog lug tshaj lawm no od....smile kiag lawm og kuv nad...:)
born2behmong

kuamemiab,
yog hais li koj ces kuv nkag siab lawm ntag! ua tsaug nawb--qhov kuv
tsi totaub mas zoo li no!
1. muaj thawj xyomcuab
2. ob tug kavxwm
3. ob rau peb tug tswjkab
4. ob rau peb tug niam ua mov
--tseem muaj muaj phauj tuaj qaij lub kaus thiab (tuas nyuj) tabsi tsi
ntawg rau xwb
--tseem muaj txiv dablaug, tuaj noog txog lub noob neej thiab (qaij
kaus thiab)
--yog tus laus ces tseem muaj txiv cob xaiv thiab
--tseem muaj cua nyab cua ntxhais thiab
----------------------------------
yog hais li koj hais tias, tseem yog hmoob/moob lub noob neej, tej no
tseem yuav cias lawv noog kom raw li hmoob lub noob neej ces kuv
nkagsiab koj hais lawm mas.
------------------------------------
qhov kuv ib nyuag tsij xej mas, vim xej los tsi paub meej li kuv thiab,
ces xej pheej tham mus ti thiab ti ces thiaj li tham tau ntau zog lawm
xwb. vim hais li xej hais tias, yog mus ntseeg vajtswv lawm mas--yuav
tsum ntseeg tiag tiag thiab ua li vajtswv txoj lus lawm xwb no mas.
kuv thiaj li niam miv miv hais tias, yog yus haiv npaum li ntawd tiag.
ua li cas tsi ua kiag li american ua xwb es tso npluav txhua yam tej
nyuag no pov tseg kom tag.  leej twg tuaj los, nws xav noj xav haus los
mus noj lawm tom restaurant, thiab order tuaj no kiag ib lwm miv miv
xwb.  es pheej tseem yuav mua lob ob peb yam no los ua ib ke thiab mas
txomnyem yus txoj kev ntseeg dhau hwv lawm no xwb.
ua tsaug rau koj cov lus--yog hais li koj ces kuv nkagsiab zoo thiab
peb txhob sib sib cam li xej peb sib sib cam no lawm....vim txhua yam
ua li kuv ib txwm hais os, we do it for our satisfaction, gratitude,
and well-being (kom yus nyob kajsiab, zoosiab, thiab txhob muaj mob mob
nkeeg xwb).  yog li no, ces peb txhob sib sib "tshum" lawm--txhuam yam
yeej zoo ib yam thiab ua li lub noob neej xwb.
ua tsaug nawb,
born2behmong

b2bh,
mloog mas koj tsis to taub qhov difference ntawm kev ntseeg (religion)
thiab tradition li kuamemiab hais tiag koj thiaj li nug niag rov qab
qees li kos. kuv suggest tias koj mus nyeem kuamemiab daim post tag tso
saib koj to taub li cas wb mam li tham tauj. ua li koj pheej ib txwm
hais, thaum ib tug neeg tsis pom kev lawm mas txawm yuav hais npaum twg
los ntshai nws yuav pom nws zaj xwb. yog hnub twg koj define tau qhov
religion thiab tradition lawm ces ntshai tham koj thiaj li yuav
understand hos yog pheej muab quav  xyaw zis xwb ces hais npaum twg los
yuav tsi txog twg.
tseeb tiag yog yus ntseeg yam dab qhua twg lawm yuav tau ntseeg tiag
tiag tsis txhob ua niag hle ris zuav.  tsis txhais tau tias tus ntseeg
vajtswv lawm ces txawm yuav tsis pub ua hmoob tej tug. yog yuav hais li
kos ces kom cov ntseeg tsis txhob hais lus hmoob, noj mov hmoob, hnav
khaub ncaws hmoob and the ordinary activities hmong ua no lov? yog xav
li kos mas yuam kev loj heev, txhua yam hmoob tej tug ua kom benefit
rau noob neej ces ua tau tab sis cai tsis txhob ua dab tug los sis ua
kom benefit rau dab xwb.

xejthim,
koj yeej yog totaub zooheev li lawm.  yog sawvdaws puavleej totaub li
koj ces teebmeem yuav muaj tsawg zujzus thiab kev sibhlub ntawm hmoob
yuav tsis tuncua vim peb paub qhov sibtxawv thiab qhov sibthooj.  peb
yuav khiav tsis dhau lub npe hmoob, cwjpwm hmoob, thiab hmoob li kablis
kevcai txog thaum hmoob rov tsis lees hmoob lawm mas thiajli yuav xaus,
tabsis qhov ntawd nws tseem nyob nrug deb hmoob lub neej heev.
koj puas mus tua second season los tsis mus naj?  hnub thursday no is
second deer hunting again.  saturday tseem yuav sov txog li 37 no laiv.
kuamem iab

xej,
kuv xav mas ntshe yuav cam ntxiv los tsi mus tso los lawm--ces cias tso
tseg laud...smile!
qhov tiag mas, vim twb yog tsi xav ua tej kev li kev cai no lawm ntag,
es thiaj li mus ntseeg vajtswv.  yog ntseeg vajtswv es tseem ua txij
tog txij peg li no thiab ces. xyov li laud, koj puas xav li thiab mas.
kuv xav hais tias, hais heev npaum li koj hais dhau los lawm ces, ntshe
mus ntseeg vajtswv lawm ces--yuav tso nplhua txhua yam tseg tag nrho.
cias li mus zoo tom funeral home ces cias li qhuab qhia kom mus txog
vajtswv thiab mus nkauj zoo zoo kom txhua tus zoo siab li american xwb
no ned....lol! yog tseem kis ntau npaum li neb hais no ces--tsi yog
lawm aws.
tsi tag li xwb, cov kuamemiab hais ntawv tsi yog hmoob/moob qhov
religion os, tej no, yog hmoob li cultural and traditional rituals xwb
nawb--hais txog kev ploj kev tuag, kev hus nplig thiab ua neeb ua yaig
os...nco ntsoov hais tias tsi yog religion no os.
tabsi koj hais kuv cov lus os, tus tsi nkagsiab thiab dig muag ces
txawm yuav kom phiav npaum li cas los yeej tsi mus tsi los li hos. ces
cias tso tseg--vim koj tsi ua zoo nyeem kuv cov lus li ned, kuv kom
explain xwb los koj twb tsi kam, kuamemiab qhov los twb tsi explain in
detail li thiab, lam muab tej niag rituals los hais kom tag xwb.  vim
peb cov niam no, yog tau cam lawm ces xav kom mus very detail, es lwm
zaus peb thiaj li tsi tau rov noog noog duas lawm xwb nad.  hos yog
hais li peb sib hais no xwb, yeej tseem tsi tau nkag lubhlwb li nawb.
vim thaum kom los qhia kiag hais tias vajtswv txoj lug kom ua li cas
rau li cas, no ces hos muab hmoob/moob lub noob neej coj los ua qhov
hlob lawm--tabsi yog thaum cam txog church no ces, hos hais tias yog
tsi ntseeg tiag tiag ces yuav tsi tau mus vajtswv thiab no.   yog li
no, kuv tseem lost rau nej cov ntseeg no cov lus lawm--vim tsi very
clear define li--cias li lam tau lam ua li yus lub siab ntshaw thiab
xav tau los ua lawm xwb.
yog li no, peb hmoob/moob yuav tsum tau sib sib hlub  nawb, txhob sib
tshum txog kev practice tej miv cultural and traditional rituals no
ntxiv lawm os....smile kiag!
b2bh