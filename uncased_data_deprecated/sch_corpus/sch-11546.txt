yuavluag muaj le ob lub hlis dlhau lug nuav, kuv kuas mej paab kuv sau
mojkuab moob; tamsis hmong-laug nrug kuv thaam mivntsiv quav (just a
little shit) xwb.  nubnua kuv sau taag lawm.
nyob rua lub xyaa hli ntawd kuv tshawb huv txujkev caabsaab ntawm huv
nuav, kuv pum ib yawm meskas saus txug hmong grammar ua lug english
hab ib tug puj thaib sau txug hmong grammar ua lug english tuabyaam.
dlhau ntawd, kuv tshawb pum ib phau hmong grammar kws yog moob sau
nyob rua huv mn library kws muaj lub npe hu ua "kevcai" sau ntawv moob
tsi sub.  kuv twb tsi ncu lub npe ntawd zoo lawm.  zoo le dr. pobzeb
thoj sau tau ib phau tsi sub, tamsis kuv kuj tsi tau pum hab.
lub ntsablug ces xaav noog saibseb lub zog sch nuav puas muaj tug
txaus sab paab xws le, tshuaj saib phau ntawv, paab nyaj lug luam phau
ntawv (donation or sponsor), losyog txhawb lub tswv 8 saibseb phau
ntawv mojkuab nuav puas yuav chiv tau tug qauv lug coj peb nce moog ib
theem ntxiv.
tug qauv yog muab ntawm meskas le lug sau, tamsis tej ntaubntawv moob
puavleej yog kuv le ndlagtug.
saib qhov qauv nuav:
npe ntawv                                  saab
tej ntu ntawm zaaj lug	1
npe			2
ua			5
dlhos tej caijnyoog txawv	9
npe hloov			13
txhem lug: has txug hab pav txug	19
txawb			21
txuas			23
cim qw			25
zaaj lug			26
sob lug			28
ntu lug			30
thom zaaj lug		32
ntau zaaj lug		37
tej cim ntaubntawv		38
cim xaus (.)		38
cim noog (?)		39
cim qw (!)			40
cim ncua (,)		41
cim quas (;)		43
cim tawkev (:)		45
cim hom (--)		46
cim qhaws (  )		47
lub caij siv tug cim thaiv [  ]	48
cim kaw (“ ”)		49
yog mej leejtwg xaav paub ntau dlua, ces mej xaa ntawv ragligxub
ncaajnrai rua kuv los tau.

tony,
zoo li koj tabtom sau ib phau ntawv qhia hmoob sau ntawv hmoob.  qhov
no tsis yog ib lub luag sib li.  koj sau phau ntawv rau hmoobdawb los
hmooblees, los yog rau tas nrho hmoobdawb thiab hmooblees?
dhau no, kuv xav hais tias zooli koj siv lo lus "mojkuab hmoob" no
yuam kev lawm.  lo lus mojkuab no yog niam ntawv txiv yaj sooblwj tis
los.  raws li kuv totaub mas niamntawv siv lo lus no ua language.
tsis yog grammar.
txawjxab

tzexa,
ua koj tsaug losyog ua tsaug rua koj cov lug txhawb ntawd.  yog le koj
has ntawd, kuv tseem taabtom sau phau ntawv moob / hmoob lug qha
moob / hmong sau ntawv.  taamsis muav yog sau ua lug moobleeg uantej
tsuav; thaus txhem tej lug tsi mej taag hab teeb tau tug qauv lawm,
kuv maam le ntxiv losyog khu kuas hum moog rua tug qauv hmoobdawb.
dlhau ntawd, kuv ho ntxiv lug english rua huv kuas phaum hluas ho
totaub yoojyim.
hastxug lulug mojkuab ces lug ntawm ntawv phajhauj le koj has ntawd.
kuv kuj paub tsi meej hab, tamsis yog kuv yawmtxiv siv moog le ntawd.
nwg siv ua mojkuab sim (usage and research grammar).  has le koj has
kuj txawv lawm ntau, mojkuab = language, kuj tsi yog grammar lawm hab.
phau ntawv nuav sau lawv le pebmoob has lug, tamsis kuv muab tej lug
ntawd cais kuas meej losyog txawb kuas yog chaw.  lub npe rua
"grammar" los yuavtsum yog lulug kws uarua peb totaub losyog paub
yoojyim hab.
yog le ntawd, grammar rua moob / hmoob yog puas ntxim rua tej sob lug
le nraagqaab nuav?
1. kevcai sauntawv
2. qauv sauntawv
3. qha sauntawv
4. txheejtxheem sauntawv
5. txheej sauntawv
mej ho paab ntxiv rua saibseb lulug twg txhajle zoo siv hab totaub
yoojyim.

tony,
kuv tsis paub tias koj background rau linguistics zoo li cas.  txawm
li cas los xij, piv ntawm cov lus koj paub zoo mus kuj yog ib txoj kev
zoo heev.  koj kuj tsis tau thov kuv, tab sis kuv xav pab koj me me.
thaum koj sau cov cai, koj yuav tau xyuas kom yog nruab nrab rau hmoob
sawvdaws.  koj yuav tau tshawb me ntsis saib seb cov kwv tij tim suav
ua lawv hais lus peb tsis paub ntawv ho teeb lawv cov lus le cas.
lawv cov lus tsis tau vam meej npaum peb cov.  lo lus nug yog, "teeb
cov lus li koj teeb ntawv puas dhos rau lus hmoob feem ntau?"  kuv
tsis yog kom koj teb kuv.  kuv tsuas yog hais kom koj sav xwb.
tz

tzexa,
kuv tsi tau kawm linguist le. kuv kawm christian counseling xwb.
ntawv moob ces yog ib qho hobby kws dlhau moog ua ib qho kev kubsab
kws xaav txhawb kuas pebmoob muaj ntawv xwb.  lawv le vwj zoovtsheej
sau rua huv nwg phau ntawv "haiv hmoob liv xwm" txug qhov tas, thaus
moob lub kubcuab pluj ces moob tug ntawv pluj nrug lub kujcuab ntawd
moog lawm hab.  tog suav muaj tebchaws los twb yog luas muaj
ntaubntawv lug tuav luas cov pejxeem.
lawv le peb pum nyob rua lub tebchaws vaammeej nuav, ntaubntawv twb
yog yaam twjsiv, instrument, kws nto txuj hauvkev moog rua txhua
yaam.  nwg nuav peb pum luas kev vaammeej ces peb txhajle xaav taug
luas txujlw ntawd hab.  qhov ntawd kuj zoo hab tsi zoo tuabyaamnkaus.
qhov zoo yog peb muaj cai hab muaj qauv taug.  qhov tsi zoo yog peb
tsi muaj tej cuabyeej txaus lug siv.
hastxug teeb ntawv kuas dlhos le moob suav cov ces kuv tsi tau kawm
hab tsi paub txug puab tug qauv ntawv.  qhov kuv paub ces yog zaaj qha
kev kws ruey yih-fu sau ntawm moob suav lug hab nicholas tapp muab tso
tawm rua huv hmong studies journal xwb.  saib le sob lug qha kes kws
siv lug ua poov, sample, nuav, nwg kuj tsi txawv npaum lecaag.  qhov
txawv yog puab haslug tu ncaab tu ncua losyog has lub ntseem ntsab lug
ntau dlua le pav txug losyog has txug lub ntsab lug ntawd.
kuv kuj yuav tsi teb koj nqai lug noog le koj twb tshaaj lug uantej
ntawd lawm.  tamsis, kuv kuj xaav txhaab mivntsiv kevxaav ntawm kuv
ndlagtug txug qhovntawd hab.  yog yuav kawm kuas paub txug moob suav
le lug hab teeb tej ntaubntawv ntawd moog kuas ncaaj rua huv nruab
nraab ntawm pebmoob meskas hab moob suav, ces txuj kevxaav ntawd yuav
nrebqeb, slow down, peb txujkev nce them txug peb tej ntaubntawv ntawm
nuav.
tog kuv has lentawd los, pebmoob muaj tug cwjpwm kws ua ces txawm xaav
kuas tau noj xwb mas txhajle ua (ua ces txawm xaav kuas tau noj
taamsim ntawd).  thaus tau noj lawm ces txawm xaav kuas tau qhov ntau
losyog thooj luj xwb.  yog tsi tau noj ce tsum kag.
lawv le muab pebmoob tug cwjpwm ntawd lug pev rua qhov kws wb thaam
nuav, nwg kuj yuav taug tuab txujkev ntawd hab.  yog hastas has tsi
dluav moog rua huv nruab nraab rua moob suab hab moob meskas ces tsi
taag tsim ntu ntaubntawv "qha sau ntawv moob" los yeej tau lawm.  pom
xeeb sau ces yuavtsum sau kuas dluav.  qhovntawd kuj los yog ib lub
zoo homphaj (goal), tamsis lub homphaj ntawd txeev txu peb tug zug es
ho lug nyob tuabywv xwb.
ntawm kuv ndlagtug, kuv pum lentawd.  txawmyog kuv paub npaum lecaag
los ca kuv ua npaum le ntawd uantej tsuav.  thaus txug "lwm" nub es
lwm, koj, losyog teeb tuaj txug ces peb ho txhem, txhim, losyog khu
ntxiv rua xwb.  yog le ntawd, kuv txhajle hastas tsi taag kuv yuav
paub taag es maam le ua.  tsuavyog kuv paub txaus lug chiv xwb ces
cale chiv ua moog.
koj nyeem nqai lug "qha kev" nraag qaab nuav saibseb, nwg kuj tsi
txawm npaum twg.
thawj kaab yog kuv txuas rua.
kaab ob yog ruey yih-fu le.
kaab peb yog nicholas tapp le tsi sub.
qha ke
laug e laug, laug e, laug e,
lau e lau lau e lau e,
old oh old old oh old oh,
koj tuag tseeb   los tuag txa
ka ta tseng, la ta txa?1
you die really, or die false?
koj tuag tag! nuav ces,
ka ta ta! na tse,
you die really! now,
kuv yuav khaws dlej kub rua koj yaug ncauj
ko ya kheu kle ko tau ka yo2 ntcau
i will bring water hot give you rinse mouth
khaws dlej suv rua koj yaug lu.
kheu kle so tau ka yo lo.
bring water warm give you rinse mouth(cl.).3
nuav ces, kuv yuav coj koj moog ncig kev ntuj
na tse, ko ya ci ka mo ntci ke nto
now, i will lead4 you go travel5 road heaven
nuav lau, laug!
na lo, lau!
like this, dead one!
laug e! dlej suv kuv khaws rua koj yaug ncauj
lau e!  kle so ko kheu tau ka yo ntcau
o dead one! water hot i bring to you rinse mouth
yaug lu taag tuaj
yo lo tang ta
rinse mouth finish
nuav ces, kuv yuav coj koj moog ncig kev ntuj.
na  tse, ko ya ci ka mo ntci ke nto.
now, i will lead you go travel way heaven.
koj yuav tsaa     ntsej sim noog txiv mum lug.
ka ya tsang6 ntse si nong tse mo lo.
you will prick up ear try listen master words.
nuav lau, laug e!
na lo, lau e!
like this, dead one!