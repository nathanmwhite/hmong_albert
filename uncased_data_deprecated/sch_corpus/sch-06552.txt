tsoom hmoob,
peb sawv daws yeej paub lawm hais tias general vang pao muaj hnuab
nyoog heev lawm; yawg lub suab tseem nthe nrov nkig nkuav, tab sis
yawg lub zog tsis muaj lawm.  hmoob feem coob tseem fwm yawg rau lub
sam xeeb tias yawg tseem yog hmoob tus coj.  vaj pov tseem tsis tau
tso tes hauj lwm ua hmoob tus coj no rau leej twg li.  muaj coob tus
hmoob nyias yeej peem nyias koj tsheej ua hmoob ib tug coj lawm yav
taom ntej, tab sis zoo li tseem tsis tau pom muaj leej twg yuav yog
hmoob tus zoo thawj coj mus ntxiv.
doctor yang dao?:  yawg lub tswv yim yuav coj hmoob kuj tsis phem, tab
sis hmoob ntsia tsis pom vim muaj ntau yam thaiv lawm.  hmoob to taub
yawg yuav kev loj heev.  hmoob feem coob xav tias yawg yog nyab laj
nplog liab no.  tsis tas li yawg yeej tsis lam cem nplog liab txoj
niag kev ua phem li.  li no ces ntshe hmoob feem coob yuav tsis tsa
tes rau yawg los ua hmoob tus coj.
lis teeb (vaj pov yawm yij)?:  yawg no muab hlob thiab coj thaj this
loj hwv, pej xeem thiab phaum hluas niam no tsis fwm.
paj xab vaj?:  yawg no khav theeb thiab luab dhau lawm ntshe tsis
khws.
dr. xib fwb nom kos muas?:  yawg no kuj tsis yog do dig saum lub luag
hauj lwm, tab sis yawg yuav yawg siab nkaus xwb thiab yuav yog vaj
tswv pom zoo mas yawg thiaj ua.  yawg tsis txawj hais lus mos lus muag
tawb kom tau pej xeem lub siab los nyiam yawg.
dr. lis pov yaj?:  yawg no coj lus tog heev; cov cob fab ces tej zaum
kawg xaiv yawg lawm, tab sis lwm phav hmoob yuav tsis tau caum yawg
qab vim yawg yuav tsis cia hmoob tuam choj tshoob nrog nplog.
zoov khab yaj?:  yawg no xeem sawv hauv hav nyom tuaj mus, tab sis kuj
hais tau lus txhawb tau hmoob lub zog kawg li.  cov paub yawg zoo hais
tias yawg muaj ntsis coj twm siab (yawg yuav yawg siab nkaus xwb).
muas choj? (vaj pov dab laug/txawj pov muas tub:  yawg no mas tsis
muab hlob, tus laus tus hluas los yawg tham luag ntxhi.  yawg no mas
raug zoo nrog huab tais nplog tus xeeb ntxwv;  li no cov nplog feem
coob thiaj pom hais tias tej zaum yawg yuav tsis coj hmoob tawm tsam
nplog.  raws li hnov lus moo cua, muaj ntau phav kas moos nplog tau
los zwm rau yawg phav lawm.  cov paub yawg zoo hais tias yawg siab
muaj ntsis luv.
dr. pob zeb vaj?:  yawg no mas tiv thaiv hmoob tuag nti.  yawg mas tsa
hmoob tw ntxiab heev.  txhua yam phem yawg muab liam tag nrho rau
nplog liab xwb.  yus hmoob mas dawb huv tsis muaj txhaum li.  cov
phaum laus nyiam yawg heev, tab sis cov phaum hluas pom tias tej thaum
yawm lam tau lam hais xwb tsis muaj tim khawv los txhawb.
nyob li mee moua, lis pov xyooj, cy thoj, ya yang, thiab lauj moos los
yog lwm tus uas tsis ua kas moos hmoob ces kuv tsis paub zoo lawm.
nej ho pom leej twg ntxiv kuj ho qhia rau peb paub thiab.  ua tsaug
nyiaj looj vaj (paul vang)

nyob zoo nyiaj looj vaj:
ua tsaug ntau kws koj ho muab ib co lug rua peb suav luj hab ntsuag.
nam moob seem, kuag kaab kuag hlau, nuav ces xaam pum tas cov koj has
lug sau nuav puav leej nyag muaj nyag txuj kev zoo lawv le puab tej
txaj ntsig kws puab tau ua pub rua pejxeem fuabfwm lug lawd. tawm sis
pum tseeb tas pejxeem hmoob yeej tsi tau ready rua tej kev coj kws
yuav ua rua haiv hmoob muaj taug kev thaaj yeeb hab kev vaam meej. kuv
xaav tas peb pejxeem hmoob tseem qus dlhau. yuav tau coj le tej laug
coj lug dlua lawd mas txhaj siv nyog tau hab txhaj raug feem coob sab.
yog yuav coj kuas phim hab hum lub ndlaj teb pejkum haiv mas nyuaj
heev.
sis ntsib dlua,
moob seem

cov niag ntsej muag ruam, kuv twb yog nej tus coj lawm es neej tseem
pheej yuav txawj qhov tias leej twg yuav los coj no na. cov neeg ruam
nej hais ntawv tsis muaj ib tug yuav los coj tau li vim lawv ruam dhau
heev lawm. yog kuv tus no coj mas thiaj li tsis muaj neeg phem xwb,
cov neeg phem thiab dag noj dag haus los yog ntxeev siab li cov hmong
communist yuav tsum raug kuv muab ntsaig kom tag yog kuv yog nej tus
president na. nej kav tsij los hawm kuv thiab mloog kuv hais xwb ces
hmoob thiaj li yuav tau zoo mus lawm yav tom ntej.
amen

paul,
kuv saib mas zoo li koj lub siab tsis nyab xeeb txog hmoob cov coj
kiag li. kuv kuj pab hmoob poob siab kawg thiab hais txog zaj no. tab
sis txawm li cas los peb cov niam cov txiv ces zoo li lub hnub tsuas
muaj qaij zuj zus rau nraum npoo roob lawm xwb, yuav rub tsis tau rov
li lawm nawd.  hais txog tus yuav los coj hmoob mus mas tsis tau paub
li nawd, caij nyoog mas li qhia xwb.
ntawm kuv tus kheej mas kuv tsis pom tias ib leeg twg los ib tug twg
yuav muaj peev xwm los coj tau hmoob li, nyias tsuas coj tau nyias tus
kheej xwb, yuav coj tsis tau haiv hmoob kiag li.  kuv ntseeg tias txij
no lawv yav tom ntej ces hmoob tus coj yuav tsis yog ib leeg twg los
ib tug twg li lawm, yuav tsum yog ib lub koom haum (institution) los
coj hmoob mas thiaj li yuav ruaj xwb.
neohmong

phooj ywg paul,
kuv tseem tsis tau to tau zoo hais tias koj hais txog hmoob thoob
ntiaj teb tus coj los yog hmoob plog los sis hmoob miskas tus coj.
raws li kuv xam pom mas zoo li koj tsuas hais txog cov ntawm yus xub
ntiag nkaus nkaus xwb; tej zaum koj tsuas hais txog tus coj rau cov
hmoob miskas xwb. tab sis cov candidate uas koj propose no feem ntau
twb tsis muaj lub hom phiaj los sis zaim muag yuav txhim kho thiab los
pab rau peb cov hmoob miskas li es yuav ua li cas los ua tau peb ib
tug zoo thawj coj. hos muaj tus puav mas nyaj yuav siv tau lawm thiab.
hos yog koj yuav hais txog tus coj ntawd hmoob thoob qab ntuj no mas
ntshe peb yuav tau tso ib co candidate uas neeg hwm thiab nyob rau lwm
lub teb chaw (including laos, thailand, burma, vietnam, china and
etc...) rau thiab mas thiaj li yuav koob pheej. hais txog cov uas nyob
ntawm yus xub ntiag mas, kuv tsuas xam pom yawg hlob vaj pov thiab dr.
yaj daus nkawd xwb. hos lwm tus uas koj tau hais los ntawv mas lawv
tseem yuav sib zog ua qhov zoo los txhawb thiab pab rau hmoob kom
hmoob thoob ntiaj teb pom mas hmooob thiaj li yuav hwm.
anyway, txawm tsis muaj ib tug los coj hmoob los hmoob yeej tseem ua
taus hmoob ib haiv. txawm koj coj ib pab, kuv coj ib pawg, los yog peb
txawj sib hwm, sib hlub, sib pab ces peb yeej tseem yog ib tsob.
hl

tsoom hmoob,
post by paul vang
peb sawv daws yeej paub lawm hais tias general vang pao muaj hnuab
nyoog heev lawm; yawg lub suab tseem nthe nrov nkig nkuav, tab sis
yawg lub zog tsis muaj lawm.  hmoob feem coob tseem fwm yawg rau lub
sam xeeb tias yawg tseem yog hmoob tus coj.  vaj pov tseem tsis tau
tso tes hauj lwm ua hmoob tus coj no rau leej twg li.  muaj coob tus
hmoob nyias yeej peem nyias koj tsheej ua hmoob ib tug coj lawm yav
taom ntej, tab sis zoo li tseem tsis tau pom muaj leej twg yuav yog
hmoob tus zoo thawj coj mus ntxiv.
doctor yang dao?:  yawg lub tswv yim yuav coj hmoob kuj tsis phem, tab
sis hmoob ntsia tsis pom vim muaj ntau yam thaiv lawm.  hmoob to taub
yawg yuav kev loj heev.  hmoob feem coob xav tias yawg yog nyab laj
nplog liab no.  tsis tas li yawg yeej tsis lam cem nplog liab txoj
niag kev ua phem li.  li no ces ntshe hmoob feem coob yuav tsis tsa
tes rau yawg los ua hmoob tus coj.
lis teeb (vaj pov yawm yij)?:  yawg no muab hlob thiab coj thaj this
loj hwv, pej xeem thiab phaum hluas niam no tsis fwm.
paj xab vaj?:  yawg no khav theeb thiab luab dhau lawm ntshe tsis
khws.
dr. xib fwb nom kos muas?:  yawg no kuj tsis yog do dig saum lub luag
hauj lwm, tab sis yawg yuav yawg siab nkaus xwb thiab yuav yog vaj
tswv pom zoo mas yawg thiaj ua.  yawg tsis txawj hais lus mos lus muag
tawb kom tau pej xeem lub siab los nyiam yawg.
dr. lis pov yaj?:  yawg no coj lus tog heev; cov cob fab ces tej zaum
kawg xaiv yawg lawm, tab sis lwm phav hmoob yuav tsis tau caum yawg
qab vim yawg yuav tsis cia hmoob tuam choj tshoob nrog nplog.
zoov khab yaj?:  yawg no xeem sawv hauv hav nyom tuaj mus, tab sis kuj
hais tau lus txhawb tau hmoob lub zog kawg li.  cov paub yawg zoo hais
tias yawg muaj ntsis coj twm siab (yawg yuav yawg siab nkaus xwb).
muas choj? (vaj pov dab laug/txawj pov muas tub:  yawg no mas tsis
muab hlob, tus laus tus hluas los yawg tham luag ntxhi.  yawg no mas
raug zoo nrog huab tais nplog tus xeeb ntxwv;  li no cov nplog feem
coob thiaj pom hais tias tej zaum yawg yuav tsis coj hmoob tawm tsam
nplog.  raws li hnov lus moo cua, muaj ntau phav kas moos nplog tau
los zwm rau yawg phav lawm.  cov paub yawg zoo hais tias yawg siab
muaj ntsis luv.
dr. pob zeb vaj?:  yawg no mas tiv thaiv hmoob tuag nti.  yawg mas tsa
hmoob tw ntxiab heev.  txhua yam phem yawg muab liam tag nrho rau
nplog liab xwb.  yus hmoob mas dawb huv tsis muaj txhaum li.  cov
phaum laus nyiam yawg heev, tab sis cov phaum hluas pom tias tej thaum
yawm lam tau lam hais xwb tsis muaj tim khawv los txhawb.
nyob li mee moua, lis pov xyooj, cy thoj, ya yang, thiab lauj moos los
yog lwm tus uas tsis ua kas moos hmoob ces kuv tsis paub zoo lawm.
nej ho pom leej twg ntxiv kuj ho qhia rau peb paub thiab.  ua tsaug
nyiaj looj vaj (paul vang)
paul vang.
mother nature created each group of walks of life to have its own
leader. so, soon after vp mission to the world completed there will
always be someone rose up from no-where to be the next hmong leader.
let's wait and see who will be hmong leader of mother nature's choice.
dr. pao h. lee