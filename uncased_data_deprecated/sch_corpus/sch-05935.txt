ib tsoom phooj ywg,
puas muaj ib phoo ntawv twg sau has txug "hmoob nqee plig miv nyuas mog
lab?" yog paub nua thov qha kuv.
ua tsaug.
yang thao

tijlaug yang,
koj sim mus tim ywjpheej xyooj lub abc book store saib nws puas muaj.
yog ywjpheej tsis muaj ces ntshe yuav tsis muaj neeg khaws tau li.
tejzaum dr. pao-australia thiab dr. gary yia ly nkawv muaj.
nkaujnyiag

nkauj nyiag,
koj hais li ntawd puas taumuaj neeg sau ntau phau ntawv ntawd maj?
raws li kuv pheej nrhiav txog lwm yam txheej txheej kev cai xws li
tshoob kos,dab neeg...etc mas tsis tau pom leej twg sau txog nqee plig
los yog hu plig li nawd.
yaj thao koj hais puas yog hu plig los yog thaum koj tus me nyuam mos
liab quaj quaj es koj nqee tsam yuam kev lawm maj? kuv tsis to taub koj
lo lus zoo.
kuv paub mas tej laus tsuas hais 2los 3 los xwb muab hluav taws hu
xwb,tsis muaj ib zaj yuav ntev ntev txaus sau ua ib phau ntawv.
ua tsaug
phwvnyawm

yang thao,
kev nqee plig me nyuam mos liab tsis yog ib zaj es yuav pom qab muab
sau rau tej phau ntawv pob? nws yog ib co lus nqee raws li yus siab xav
xwb. tus txawj nqees ces yuav nqees muaj cog muaj ceg tus tsis txawj
nqee ces cia li khi ib txoj hluas tes thiab phlus phlus tus me ab ntawv
taub hau xwb los teej tau lawm.
ua li phoojywg phwvnyawm hais koj kab lus nug saum toj no tsis meej
xyov koj hais nqees plig tis npe rau me nyuam mos liab os yog koj hais
nqee plig me nyuam mos liab tau ceeb los yog poob plig.

phabej,
kuv mloog mas yam li  yog yawg yuav nqee peb plig sub kaj?
tseemyeej.

nyob zoo nkauj nyiag,
ua tsaug koj tuam ib tsaug taw kuv txha raag txug. kuv nrhav tau ib
phoo ntawv hu ua " the spirit catches you and you fall down" written by
anne fadiman. nyob rua page 6, kuj has txug hmoob nqee miv nyuas mog
lab plig thaum nwg puv  3 taag kig.
nub nua muaj ib qho ua rua kuv pum, yog hmoob tsis mob sab tshawb fawb
hab sau hmoob tej txuj ci tseg mas muaj ib nub hmoob yuav moog kawm
hmoob txuj ntawm lwm haiv neeg.thaum ntawd, hmoob maam paub hmoob txuj
muaj nqes lauv.
cov phooj ywg, kuv xaav tas mej txhua tug yeej paub lug hmoob zoo lawm.
yuav tsis taag kuv ho qha mej. lu lug "nqee plig" hab "hu plig" sib
txawv zog miv ntsiv. "nqee plig" yog hu miv nyuas mog lab thawj thawj
zag plig hab tis npe rua nwg. "hu plig" yog hu zag ob rov saud. yog hu
thaum ib tug tau poob plig lawm. yang thao

yang thao,
ua tsaug tau hnov ib los lus tshiab cia kuv mam mus nug cov laus saib
peb hmoob dawb puas hu nqee plig li koj hais los yog peb tsis paub
lawm, peb tsuas hais tias hu plig me nyuam yug los tshiab 3 tag kis
thiab pauj poj dab pog xwb (nkawm niam txiv xa me nyuam).thiab kuv ho
tsis tau zaum mhloog kiag saib cov laus hu plig tau me nyuam yug tshiab
thiab hu plig zaum 2 rov haud hu sib ntxawv npaum li cas,kuv pheej xav
tias huplig ces hu ib yam xwb no.
ua tsaug
phwvnyawm

phoojywg yaj thoj,
ho tsis tau paub hais tias lo lus nqee plig no yog siv los hu tis npe
me nyuam mos liab 3 tag kis xwb no nawj. yog muaj tseeb li koj hais ces
peb niam peb txiv peb pog peb yawg lawv kuj siv lo lus nqee plig no
yuam kev los tau ntau txhiab xyoo lawm. txij li yus xeev xwm los ces
yeej hnov tej laus siv lo lus hu plig me nyuam mos liab 3 tag kis. txog
xyoo tshiab los tej laus pheej hais tias nqee ib cuab zeej plig xyoo
tshiab. ua neeb ua yaig los tej txiv neeb txiv yaig pheej nqee tus neeg
mob ntawv plig hauv nruab neeb. ho muaj ib tug mus ntog tom tsev tuag
los tej laus pheej hais tias kom nqee nws plig tsam tub tuag ho qaim
tau nws tus ntsuj lawm. mus pw yos hav zoov hav tsuag 2 3 hnub es sawv
kev los tsev los tej laus pheej yaws tej lav yus pua pw hauv av thiab
nqee suav daws tej ntsuj plig kom sawv los mus tsev.
yog li koj hais ces txij no mus txawm yog suav daws muaj mob muaj nkeeg
los txhob siv lo lus nqee ntsuj nqee hlauv ntxiv lawm siv lo hu plig
ntsuj plig hlauv xwb thiaj yog vim los nqee plig yog siv tau rau tus me
nyuam yug tshiab puv 3 tag kis es tis npe me nyuam mos liab xwb.
hmmmmmmm...cia sim ho nug tej laus seb puas yog li koj hais.
ua tsaug koj qhia peb. zaum no paub tias koj yog ib tug paub lus hmoob
tob.

phooj ywg phabej,
hmoob leeg lu lug " nqee plig " yog hu plig miv nyuas mog lab. hu plig
yog hu tug kws tau ntshai tej yaam daab tsi es ho poob plig lawm.
raws le hmoob leeg nkaag sab mas ob lu lug nuav sib txawv zog miv ntsiv
xws:
nqee " yog has lug mog mog, hu quas lawg, plhw quas zog taub hau,
ntxag zoo zoo kuas zoo sab." pev txwv: " miv tub aw, ca le lug tsev
mag. lug nuav kuv has koj aus miv naib ntxawg th..."
hu " yog has/qw kuas nov, has kuas lug." pev txwv: " yawd!!! ca le lug
au!!! "muaj ntau ntau zag kws ib tug hu yug mas nwg tso maas suab qw
kuas yug nov hab paub tas puab yuav kuas moog. hmoob kuj siv lu lug hu
lug "hu tuab neeg noj mov, hu qhua noj tsab, hu kev txwj laug tuaj sib
thaam th..."
lu lug nqee yuav muaj kuab tub dua lu lug hu. yog yuav kuas siv raug
chaw tag mas yeej yuav tau luj kuas zoo tsaiv.
yang thao

phooj ywg yaj thoj,
tej zaum yog kuv tsis paub lus hmoob leeg zoo xwb. hais txog lo "nqee"
thiab "hu", yog thaum tsis tau muab txis ua ke nrog lo "plig" ces yeej
yog li koj hais. hmoob dawb los yeej siv lo "nqee" rau lub sij hawm yus
maj mam seev ntxias los yog qhoob mos mos hos los "hu" ces siv tau rau
txhua yam ib yam li tso mas suab hu, ua lus ntxis hu, quaj hu ntuj
qaws, maj mam hu nqee laws, hu tuav npe xwb, etc.
qhov kuv tsis to taub mas yog thaum muab txis nrog lo "plig" li hais
"hu plig" thiab "nqee plig" ces nws ho sib txawv li koj hais xwb. yog
li koj hais ces cov txiv neeb los yeej tsis paub lus hmoob zoo es thiaj
li siv yuam kev los txog tav nov, piv txwv, thaum lawv ua neeb nqis los
es yus nug neeb ces txiv neeb teb tias, "zaum no kuv ua txij ua txhua
lawm lau, kuv yeej nqee nws tej mus ntsuj duab ntsuj hlaus los txij los
txhua lawm ua li cas los tsuas muaj zoo xwb." koj hais puas yog lawv
tsis paub lus hmoob es thiaj li siv lo "nqee" rau lub sij hawm tsis yog
lawm?
phabej

tijlaug yajthoj,
kuv tsis paub hais tias xyov puas muaj.  koj puas yog hais txog kev
"khaws ceeb", yog no koj kuj rau kuv txiv.  nws yuav pab qhia tau rau
koj.  nws kuj txawj khaws ceeb thiab.  koj hu rau kuv es kuv mam li
qhia nws tus xov tooj rau koj.
yias thoj
612-759-23579.

tijlaug yajthoj,
xyuam meej rau kuv thiab vim kuv saib cov kev sib tham no tsis thoob
thiaj tau noog koj li ntawd.  yog hu plig li koj hais no los nyaj koj
noog txog kuv txiv los puas sis kuv txiv hlob soob ntxawg thoj nkawv
yuav paub zoo.
yias thoj

phooj ywg phabej,
cov txiv neeb has lu lug "nqee" ntawd yog lawm, vim lu nuav muaj kuab
dua. kuv tsuas has lu "hu plig" hab "nqee plig". thaum yug hu plig mas
yeej nqee quas lawg kuas plig lug. tsuas yog hmoob leeg siv lu lug
"nqee plig" lug hu miv nyuas mog lab plig xwb.
yang thao

yt,
kuv tsis yog tug txawj hu plig, tsuas yog peb yuav tau luj cov lug
hmoob kuas zoo, raug hab siv kuas raug chaw xwb. muaj tej tug laug yeej
paub kev hu plig zoo kawg, yog koj txiv txawj mas zoo heev. koj yuav
tau nug koj txiv hab muab kaw tseg peb txha tau siv.
koj sim soj ntsuag ob peb lu lug hmoob nuav saib nwg txawv npaum twg:
loom--yog ib thaaj tsaam, ib cheeb tsaam, ib lug zeeg taj ( ib loom
taj)
loos--xaws lawm, tsi tau kev moog, ua loos
looj--muab khwb rua, looj taub hau, tsi ncu qaab lawm,
loov--sau lug ua kev, taag nrho tuab si, summary
loog--ib lub chaw zov vaaj ncig, ib lug tsev kheej, ( loog zim txwv )
xam nak phra rasavang.
loob--lag ntseg, tsis nov lug
yog ua zoo tshawb fawb mas lug hmoob kuj muaj qeb muaj quag zoo, tab
sis hmoob xaav kawm luas lug xwb txha tsis muaj tug tom sov lug tshawb
fawb hmoob lug.
yang thao