phooj ywg sch:
lo lus hmoob qog no lus nplog hais li cas ne yuad?  kuv muaj ib tug kwv tij nyob tim nplog teb es nws ua ob lub qog rau nws ob sab pob ntseg saum toj tau muaj 2 weeks no lawm tiam sis tsis nqig li.  kuv xoom xaim tsam yog cancer.  kuv tias kom nws coj mus check tiam sis nws hais tias lo lus qog yuav hais li cas rau doctor thiaj to taub.  peb cov phooj ywg, nej cov kawm ntawv siab thiab paub lus nplog zoo, yog nej leej twg paub no thov pab txhais pub kuv saib yuam.  ua tsaug ntau ntau.

chuesa..,
rwj=ຝີ nyeem ua suab phonetic(fi)
qog=ບວມ nyeem ua suab phonetic(buam)
tseemyeej.

tijlaug tseemyeej,
ua tsaug rau koj qhov translation os nawd.  zoo siab uas koj tseem pab qhia; kuv mam li hu mus qhia tus kwv tij tau paub.  twb yog kuv ntshai tsam lub qog nov dhau mus ua cancer es kuv thiaj hais kom nws cia li mus kuaj no tiam sis nws ho hais tias nws los tsis paub lo lus ntawd thiab no thiaj tau hais rau nej sawv daws cov hlob tau pab tswv yim.  es ua tsaug ov.

chuesa..,
yog koj tu kwvtij ntawd tsis paub lus nplog zoo ces kom nws mus ntsib lawv 2-3 tug drs. hmoob seb mas nawb. kuv nco tau mas zoo li thaum i muaj 1 program yog cov drs without borders tuaj pab phais rwj thiab phais txia dawb sub nav. hmoob nuaj hnub hu mus teem phais os. ntev lawm, kuv tsis paub tias lawv puas pab lawm. txawm licas los, koj kom nws mus ntsib tus hu ua dr.lis choj no seb puas pab tau. tus no kawm tiav surgery nyob germany los.
good luck,
tseemyeej.

chuesa,
tseemyeej twb qhia me ntsis lawm tab sis kuv muab ntau los ntxiv rau, kom lawv hais los twg los nplog yeej paub, li nram no...
ຕື່ງ,
ປີກ,
ເນື້ອ..ງອກ,
ກ້ອນເນື້ອ..ງອກ,
ກ້ອນບອມ,
ກ້ອນນຸນ,
ການບອມ,
cov lus nplog no siv rau yam qog los sis cia li ua ib lub kheej kheej loj zuj zus tuaj ces lawv hu li kuv sau los saum.
ytk

tsam no ib tug qhia tawm ces ob lo lus no kuv mam rov nco nreev tias yog lawm tiag. fim thiab npuas(m) ob lo lus no kuv nco tias tau siv dua vim tim ub kuv pheej muaj sab tes cia li o o kuj tsis mob heev tseem yus nyob yus tsis hnov mob tsis hnov ncus thiaj tsis pauv tias nws yog nws dabtsi thiaj muab xav tias xyov nws yog rwj los qos. tau ob peb hnub tom qab no mam muab liam rau qog xwb vim yog rwj no yuav muaj paug thiab mob ncu nco kom yus mloog tsis taus lawm tabsis kuv tseem nyob li qub mus kawm ntawv los tseem tau. kuv thiaj tau siv ob lo lus fim thiab npuas(m) no dua lawm ntag.