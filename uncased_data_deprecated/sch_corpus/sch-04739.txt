kwv,
yog piav li koj piav ko mas ntshai nej ho yog hom cobfab sawv tua
nplog li xwb lauv, yog li ntawd tiag mas nej kuj tsis yog cov "tseem",
nej yog cov pej xeem tsis nyiam nom tswv nkaus xwb. yog muaj tseeb li
ko tiag ces nej pab yeej yog pab tsis muaj hom phiaj, hnov luag sawv
tua ces cia li sawv xwb paub tsis txog paus ntsis tias lub hom phiaj
yog xav kom tau dab tsi. tam li kuv cov phooj ywg tau ua cobfab los
lawm piav mas lawv ho txawv li koj hais ntawd. cobfab yeej muaj zoo
hom phiaj xws li nriav kom tau liaj av rau hmoob ua teb chaws hmoob.
hos cov kujxaj lub hom phiaj mas yog lawv kuj hais tias lawv yuav
nriav av rau nplog ua neej....wow!! nriav av rau nplog, yuam kev loj
tiam sis hmoob tsis to taub hmoob tseem zoo zoo siab tias hmoob twb
yog nplog ces kuj yog nriav rau hmoob thiab xwb. qhov tseeb ntawm cov
kujxaj ces yog li kuv hais tag los lawm xwb.

kwvtij,
ua tsaug rau koj cov lus qhia txog keeb kwm "cob fab". su nim yog li
ntawd ntag. es yog peb mus nug thiab tshawb fawb rau cov uas muaj npe
li zoov zuag mus rau paj kaub, mus rau ua tsim ntawv hmoob xws li soob
lwj mus rau ob peb pab pawg uas muaj feem nrog "cob fab" no...lawv
puas yuav piav li koj piav thiab? ib yam li cov "chao fa" uas hoj niam
hnub mus tim un thiab tawm npe hu ua world hmong congress no nev, lawv
puas yuav piav li koj piav no thiab?
hais txog lub npe, kuv xav hais tias tej zaum yuav tsis zoo li koj
muab sib piv rau sawvdaws no. vim li no. cov "laib" koj hais no yeej
muaj npe ho. muaj mod, black cat, li ub li no li hos, tsi lam yog
"laib" xwb laiv.
tsis tas li, cov "laib" no tsis muaj qhov hais tias lawv yog tseem
tseem hmoob no nas, ces lawv yeej tsis khes khes yuav tis lub npe
hmoob nas. tiamsis, cov "cob fab" tos kuv pheej hais los lawv yog cov
uas xa kom abtsi los tseeem tseem hmoob teej hmoob tug no nas...ces
zoo thiab phem, los yus lub npe yuav tsum yog  ib lo lus hmoob, yom?

hahaha!!! vaajmoob, koj mas phi tau khws kawg li cia yuav li koj hais
nawb. nej pab kujxaj ces yog li koj hais lawm, pam xeeb ua ib zaug
lawm mas yuav tsum txawj txawj nyom thiab kaus, yaim li nej pab txiv
tub mas thiaj li tsim nyog ua ho yog ua li cobfab ua rau nej noj xwb
ces tag hauv ris. tsuav yog lawv tseem xav xav ua nej tus niam ntiav
ces kaj tsij siv zog ntsos rau xwb mas.

tus kwv beginanew,
hais txog lub hauv paus peb hmoob tawm tsam nplog liab tom qab vp
khiav tawm ces yeej yog li kuv hais los no.  tsis ntseeg los yeej meem
mus nug ntxiv nawb.  tab sis hais txog cov ntawv paj hauj mas niam
ntawv lawv twb yeej tsim tau ua ntej lawm ntev.  lawv tsim tau puag
thaum vp tseem nyob lawm nawb.  tom qab peb khiav mus ua neeg hav zoo
peb kuj rov muab cov ntawv paj hauj no coj los kawm thiab los mas.
tab sis tej no yog kawm kom paub sau ntawv sib txuas lus/tiv tauj kom
nplog liab txhob twm tau xwb.  thiab lub caij peb ua neeg qus ntawd
yeej muaj tej tus hmoob sawv ua saub thiab, tab sis tej ntawd nyob rau
ntawv kuv mam kuv hais tias cov no yog saub cuav xwb.  ib yam li tam
sim no nyob rau mekas no los twb muaj cov saub cuav no sawv ntau tus
thiab.  tej no ces yog tswv yim thiab kev nrhiav noj nrhiav haus xwb.
thiab lub zij hawm peb khiav ua neeg qus ntawd kuj muaj coob tus tau
teev ntuj ntau yam, tab sis tej no ces nyob rau ntawm kuv mas kuv xav
li no xwb. thaum neeg ntshai thiab kawg kev lawm ces neeg yuav tsum
tau thov ntuj los yog thov ub thov no pab xwb. tej no tsis tau txhais
hais tias yog kev cai dab qhua ntawv peb cov neeg qus nawb.

yeej yog li koj hais.  peb yuav tau ua tib zoo xav es mam hu.  kuv
ntseeg hais tias hmoob no thiaj yog peb.  peb yog hmoob, hmoob yog
peb.  caubfab yog ib lub npe xwb tsis yog haiv.  hmoob no yob ib haiv.
yt

peb cov sab nraud mas peb yuav hu li cas los kuv xav hais tias
sawvdaws yeej swm tej lus nplog ntawd ntau lu li lawm. tiamsis, rau
cov neeg uas tseem niaj hnub niam no uas tseem siv lub npe no los ua
haujlwm, mus hais nom hais tswv, mus khoom rooj sab laj loj nrog neeg
thoob ntiaj teb, sau ntaub sau ntawv thiab txhua yam...saib lawv puas
pom li yt thiab kwvtij peb ob peb tug no pom thiab.
peb tsis zoo cia li nyias taug nyias tis npe rau lawv. lawv yuav tsum
yog cov tswv cuab uas los, li tej laus hais, rhawv lub npe rau peb hu,
es hu los kom muaj tshuaj li lawv lub siab moj them xav tau thiab mas
thiaj tsim nyog.
nej puas xav li? nej cov paub lawv cov coj yog leej twg, thiab saib
lawv puas pom hais tias qhov no yog ib qho issue lawv xav txog thiab
los tsis txog.

cov kwv tij hmoob
nej cov no mas tseem tsis tau paub kiag li , nej paub qhov kav maum
xwb pheej muaj luag txoj hauj lwm tuaj sib tham yam zoo li tus neeg
vwm, kuv yog huab tais hmoob mas kuv cia nej yog cov  kav tsev niam
ntiav xwb, vim nej lub hwj chim tsis yog neeg tseem ceeb.
kuv yeej paub nej txoj kev xav thiab lub siab, yog leej twg ua tau
thiab muaj yeej nyob teb chaw nplog ces nej cov no ntag xav xav mus ua
nom, tiam si yog ua tsis tau ces hniaj hnub muab luag coj tuaj hais ua
dog ua dig rau hauv no,
nej puas paub tias cov cob fab yog neeg tsis nyiam cia lwm haiv neeg
tuaj caij tsuj , yog li sawv daws thiaj sib pab yam tsis muaj lwm teb
chaw cev tes tuaj pab ib qhov me me li nas, yus yuav tau peem yus tus
kheej yog yeej ces zoo tsis yeej ces kawg tuag no.
cov kub xaj ces yog cov raug luag muab ncaws tawm es mob siab rov mus
pauj txiaj ntsim xwb.
tubcajceszoo

haiv hmoob yuav mus ua tebchaws lawm qhov twg nas cov phoojywg?  nej
tsuas yog tib co laus uas coj kaus hniav lawm xwb es tseem pheej yuav
npau suav li cas.  nej puas paub hais tias nej me xeebleej xeebntxwv
twb tsis kawm ntawv twb mus ua laib tag lawm es leej twg tseem yuav
los ua nej tus nom nas.  ua cas ho tsis muaj ib tug twg los tawm tswv
yim kho kom menyuam mus kawm ntawv thiab muaj kev taug es nej pheej
mus taug nej txoj xwb mas.  ua npau suav tiag saib puas tseeb nawb.
niaj hnub no nej muaj ib pab hluas twg es yuav nqus ceg dev nrog nej
mus nrhiav tebchaws hmoob nas.  tseg kiag thaum twg hmoob nrhiav
nrhiav hmoob lub tebchaws ces hmoob txawm yuav pom lub tebchaws uas
hmoob tsis xav nyob kiag xwb.  yus ua neeg nyob yog yus nyob lub
tebchaws twg lawm yuav hwm lub tebchaws ntawd txoj cai thiaj yuav raug
hlub yog twg tawv ntau pom ntag.
nom