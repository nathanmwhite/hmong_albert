xej,
koj cov lus teb ces yeej fair rau ob tog lawm .  kuv mas tsuas hais
tias yog yus tseem khuv xim yus tej kev cai qub ces txhob mus nrhiav
txoj tshiab xwb thiab yog yus ho txaus siab mus txais txoj tzhiab ces
txhob ua txoj qub xwb.  kuv yeej tseem ntseeg hais tias ib tug neeg
serve tsis tau ob tug masters. for example, kuv yog ib tug tawm tsam
lpdr tab sis thaum lawv tsis pub kuv mus ncig nplog teb no ces kuv ho
cem lawv rau ub rau no...puas fair?  qhov no yog kev xav ntawm kuv xwb.
kuv yeej respect nej txhua tus txoj kev xav txawv kuv .

sejthim,
kuv soj saib mas ntxim zoo le koj tug xeebceem (ego) muaj zug zog lawm
mas koj txhaj pheej maajx ntsaws lug rua lwm tug qhov ncauj le ko...
hehehehehe... koj yuav tau ua tuab quas zoo nyeem luas tej lug kuas zoo
hab ua tuab zoo xaav tas luas cov lug muaj qaabhau dlaab tsi tag, koj
maam le teb mas txhaj le yuav raug.
koj xaav tas koj to taub kuv yog hom neeg "xyem xyaav" nua mas koj yuam
kev dleb dhlau lawm. kuv lu lug "xyem xyaav" referring to those of us
who are up rooted from one culture to another, like us, hmong, from
laos to the u.s. kws yeej qoog noob hab qoog txuj rua lub culture qub
lawd. cov tuabneeg nuav mas txawm yuav ntseeg npaum twg los yeej tseem
tsi thoobtsib txaus ces txhaj le ua ib leej ntseeg tsi ntshab txaus
nkaus. thaus ib tug neeg zoo le nuav ces yeej muaj kev "xyem xyaav"
nrug.
i agree with you on the following points, plus...
7. moog vim it is more convenient..... kuas tau tsaag pheeb..
kuv saib mas koj laam tshum kuas peb muaj pem caav xwb. le caag los
xij ca kuv pav ib zag ntxiv. to me, kev ntseeg yog ib yaam tuav, txhawb
hab fwj yug lub sab hab ntsuj plig. yog tas leej twg muaj kev ntseeg es
nwg tso cev phluav rua nwg tug vaajtswv es ca sab tas nwg tug vaajtswv
los sis nwg cov dlaab qhuas yuav povfwm nwg txhua tsaav txhua yaam hab
nchuav koob moov txhua yaam rua nwg mas yog ntseeg yuam kev lawm. txhua
txuj kev ntseeg yeej qha kuas peb noob neej yuav tsum muaj kev thoob
tsib txug tej kev zoo, ib yaam le: kev ua sab ncaaj, kev pheejxeeb
(hlub luas ib yaam le yug hlub yug), kev tsi txhob ua tim khawv ntxeev
ntxo luas, kev lim ham (txuv luas txujsa, txum loom luas, tsujyuam lwm
tug hab txhaav luas tug) hab lwm yaam zoo. tsi yog ntseeg lawd ces
txawm ca le yuav pw noj pw haus los sis yuav lim ham npaum twg los
vaajtswv yuav npu yug huv si. tej kev cai zoo kws ib txuj kev ntseeg
twg qha yog yug tsi txawj siv ces yeej tsi pum ntuj ceeb tsheej ib zag.
ntuj ceeb tsheej ces vaajtswv yeej muab co rua yug lawm kuas yog yug
tsi txawj siv ces yug yeej tsi pum taag yug lub sim neej.
i hope i don't confuse you more... hehehehehe...
nqq

ms,
has lug mas yuav tau has kuas meej meej pob. has nam lug tseg twv tes
ham tsis maag roob rauj xwb tag.  vaajtswv yeej qha tas kuas yus ntseeg
nws kawg sab kawg ntsws hab plaab plaw hab dlaag zug. nws yeej qha tas
nws twb muab tswv yim hab foom koob moov, yog yug ua le nws has, kom
yee meemj rau sab ntsu siv yus tej laj lim tswv yim mus ua qhov zoo.
qhov zoo ntawd txhais tas kuas yus yeej meem mus nrhav kev noj kev haus
hab kev txawj ntse txhob xyaum ua tuab neeg phem hab tub nkeeg.
vaajtswv yeej tsis tau kuas peb nyob pw tos vaajtswv xwb. nws tseem has
tas yog tus tuab neeg tub nkees kuas txhob pub mov rua noj.kuv ntseeg
tas peb feem coob yeej paub zoo lawm tes cas pav ntsiv quav xwb..

ua le hov es txhaj phim nkaus xejthim muas........ hehehehe...
nqq

tej tij laug nua mas has lug tsis has kuas ncaaj nraim xwb es pheej has
zais zais hab muab ua paaj lug rua tej miv nyuag yaus nuav twv xwb ces
kawg luag ham tsis muab txhais ncaaj nraim le qhov luag to taub xwb tag
les es.
kuj phua kag lub tseem tsib ncaaj nraim le kos pauj, es xij pheej nyam
muab yug tug kheej raus dlej taag zug xwb ces luag ham tsis khaws xyeem
tej lug yus has coj lug tsuav xwb tag.
puas muaj tseeb le kos maj! kuv saib chim nuav zoo le koj feeb tsis
meej pem lawm tsij sub kuas, tsis yog maag charlie muab txhaus cawv es
qaug cawv lawm lov. tsis tau nov dluas ib tug tuab neeg has le hov le,
thawj zaag nov koj has le xwb. ntawm kuv tug kheej mas kuv hos
interpret txuj kev ntseeg txawv koj txuj lawm dleb heev. kuv mas ho
xaav tas yog yug ntseeg hom dlaab qhua twg lawm yuav tau ntseeg kuas
kawg sab kawg ntsws, kawg plaab kawg plawv, kawg yug tug dlaag tug zug
tsis txhob laam tau laam ntseeg saum dlaim nyuag tawv lug yuav ntsej
yuav muag kuas lwm tug qhuas yug xwb. yug yuav tau hov zog rhuav ntseeg
kuas ti txhaa nkaus ntaag, yog yus laam ntseeg nraum dlaim tawv xwb ces
ntshai yuav tsis muaj qaab haus dlaab tsis kag le ntaag. txawm yog
vaajtswv, peb tej dlaab qhuas moob los sis tej dlaab hauj saam, yeej
tsis tau muaj ib tug yuav promote tas yog yug muaj txuj kev ntseeg tag
nuav yuav tsum moog ua txuj kev phem hlo le, yog yug yog ib tug ntseeg
tseeb lawm yug yeej tsuas muaj nrav txuj kev zoo ua xwb. yog tug twg
tseem nyam taug txuj kev phem kev qas, tug hov tsis tau yog tug ntseeg
nawb. yog le hov kuv tsis pum tas yog yug tso cev phluav rua yug tug
tswv es yuav yog ib qhov yuam kev hlo le....

kuv tsis agreed nrog ms vim kuv yog ib tug neeg paub kevcai hmoob zoo
heev thiab kuv tseem kawm tag kevcai haujsam uas kuv yeej muaj peevxwm
xiam tau "sadokhaw" rau cov neeg muaj khaw.  kuv twb kawm tag haujsam
txoj khawvkoob 108 qhe uas parasy siv.  tus neeg muab hnub nyoog kom
thwj thwj rau kuv kuv yeej paub txog thaum nws yuav tsum tau tuag
tabsis txoj kev zoo tshaj yog yuav tsum rov los cuag kom tau tus tsim
yus thiab uas nws txoj lus muaj puag thaum ntuj tsim teb raug los lawm.
kuv paub tseeb lawm hais tias yog haiv hmoob rov los cuag tus tsim
lawv, haiv hmoob yuav tau zoo.  peb sawvdaws yeej yog los ntawm abraham
cov noob los xwb tabsis peb tawv ncauj es vajtswv muab peb tso tseg
lawm ces peb mus kawm lwm yam txuj lawm xwb.
txoj kev ntseeg vajtswv yeej hais tseeb lawm hais tias:
"thou shalt have no other god ahead of me". "worship me only because i
am a jealous god". yog nej mus saib daim movie "10 commandments" thiab
nyeem moses 5 phau ntawv ces there is no doubt that god is the only one
with the almighty power.  peb yuav ua yam twg yuav tsum ua tiag thiaj
tau koobhmoov.  ex.  yog nej tus pojniam yuav nej thiab pheej nyiam
hluas nraug sab nraud thiab no nej hlub nws kawg siab ntsws thiab lod?
kuv twv nej hais tias cov nyob hauv no tsis muaj ib tug kiag.
nom

nej cov hluas twb txawj txawj hais tias yus cog dab tsi ces yuav tau
sau yam ntawd rov qab no ned puas yog. phub loo laim kauj daib laim,
phub loo nuab kauj daib nuab.

lisnom,
ua tsaug kws koj ho dlha lug txuas nrug peb kev caav pem. zoo ntau..
xej hab koj yeej has yog lawm. nyob huv txuj kev ntseeg yesxus yeej has
le ntawd. kuv ntseeg has tas vaajtswv los sis cov thwjtim kws tsim txuj
kevcai hab sau phau ntawv kev ntseeg ntawd yuav tsum has le ntawd mas
ib zej tsoom ntseeg txhaj yuav tsi faav sab. nwg yog vaajtswv lub
laajkaab thaiv nwg haivneeg xwb. ua ke ntawd kuv ntseeg has tas ib leej
tuab neeg twg nyag muaj nyag ntsuj dluab ntsuj hlaus sis txawv, txhais
tau tas nyag muaj nyag zeemmuag hab kev thoobtsib txug vaajtswv
txujlug.
txawm tsi yog abraham txujlug/kevcai los yog peb haiv moob muaj ib txuj
kws siv tau thoob plawg haiv neeg hmoob ces peb yuav tsum vaammeej xwb.
tog peb tsi vaammeej los peb yeej tseem yog maabqus (indian tribal
society) le maina has.
moobsib

kev ntseeg yog kev dim ntawm tus ntsujplig, tomqab txoj sia tu, kom mus
taus nrog vajtswv nyob rau lub ntuj ceebtsheej.  kev vammeej yog nujnqi
(reward) losntawm kev ua zoo, hwm, thiab ua rawsli nws, vajtswv,
txojlus.
ob yam no nws sibxyaws tau, tabsis nws kuj sibcais tau vim noobneej lub
siab nws tseem muaj ntau nreej uas txiantshav tsis paub qhuav tsis hais
coj kevcai dabqhua homtwg.
dhau li, thaum lub ntees tuag txawm koj yuav ua zajtwg, tsavtwg, thiab
heev npaumtwg los nws yuav pab tsis tau kom koj mus ncajnraim rau
ceebtsheej mus nrog vajtswv nyob.  txoj kev uas koj yuav mus ntsib tau
vajtswv thiab tsis tau ntawd yog qhov koj twb xaiv thiab pib taug kiag
thaum koj pib ua neej los lawm.  yog li no, peb thiajli muaj qhov
haistias, "yus tsuas sau tau qhov yus cog."  nws zoo li nqis peev ua ib
yam dabtsi ntag.
kuamem iab

kuamemiab,
ua tsaug rua koj cov lug. kev ntseeg rua peb noob neej ces kuv los pum
ib yaam le koj has. yog le mas taab txawm peb txhua leej yuav has tawm
ntawm peb lub qhov ncauj tas peb ntseeg ruaj hab ntseeg tub npaum twg
los, nyag yeej muaj nyag kev ntseeg sis txawv.
ntsuj plig? raws le peb moob kev ntseeg (belief) mas txawv pejkum neeg
vaammeej kev ntseeg (belief). peb le mas sab ntsws- zwjxeeb?- (mental
state) hab ntsujplig nyag muaj nyag. tsoom pejkum neeg vaammeej
(westerners) kev ntseeg (belief) mas sab ntsws hab ntsujplig yog ib
yaam, nyob ntawm saib yug saib seem twg tuaj. yog le ntawd mas peb moob
kev ntseeg vaajtswv kuj tsis thooj le tsoom pejkum haiv.
moobsib

yawm sib aws,
koj nrog cov ua tshum tshum tau li xej tham mas, yeej tsi muaj hnub
xaus thiab tag li nawb.  koj pib qhov no, nws tshum qhov tov, koj pib
qhov tov, nws tshum qhov pev, koj pib siab nws tshum nqi tuaj li os.
tsi yog koj hais kom tus nrho li b2bh hais hais rau xej ces koj yeej
tsi muaj hnub lwv nws lub tswvyim li os....lol!
txoj kev ntseeg thiab kev ua kev cai rau ib tug tua,  nyob ntawm nws
pab nws pawg neeg xwb.  txhua lub church twb tsi ua ib yam, nyias
develop nyias ib zaj, tabsi tsua yog coj mus cob rau vajtswv xwb.
hmoob/moob los tib yam nkau, lawv yeej nyias ua nyias kev li kev cai
los yeej coj mus cob kiag rau nws poj nws yawm thiab coj nws mus
nkagkiag sov kiag ntawm pojniam lub me.......! es kom nws tos ntawd,
zoo caij zoo nyoo ces nws nkagkiag mus es thiaj li tau rov qab los ciaj
ua ib leej tib neeg xwb.
koj ua yawmsib, koj hais yog lawm,  vim xej thiab nom lawv cov no, lawv
yog cov yau tom qab li koj tub b2bh lawv.  ces thaum lawv tham ces lawv
hais tias, yog koj mus kiag zaj twg lawm, koj yuav tsum mus 100%, mas
thiaj li yog no os.  tabsi lawv lub lajlim tswvyim tsi pum deb li koj
ua yawm, hais tias, koj mus los yog koj ntseeg lawm--koj tsi tag yuav
pray every day and weekend--los koj lub sab nyob nrog nraim lawm
xwb--ces koj yeej tau mus txog koj qhov ntshaw thiab xav tau lawm--xwb
li koj kev ntseeg, uas yuav mus txog ntuj ceebtsheej lawm.
txawm tus yuav ntseeg npaum li xej thiab nom nkawv hais los, yog nws
luam mus nws lub niag physical body xwb, hauv nws lub siab twb tsi
ntseeg thiab ua zoo npaum li koj ces txawm yuav ua npaum li cas los
yeej mus tsi txog txoj kev ntshaw no laid, puas yog?
xej,
yog li, thaum lawv muab coj los ua ob yam li no lawm ned.  thaum ua
tsaug ned, peb yuav ahis li cas--nej cov mus mus church puas xav li cas
rau kuv qhov tswvyim uas kuv develop no....lol!
"ua tsaug os mog, koj tsi cias li, tuaj nrog peb saib peb xyua xwb peb
twb zoo siab tsi txawj tag lawm--koj tseem nqa nyiaj nqa txiaj tuaj pab
peb "nta vajtswv thiab nta qhua" ntseg los puas tam li ncej txawb.
yog hnub qab nram hnub ntsi, peb tsev neeg ua lub neej xws luag, ces
peb yuav tso rau koj qab taug rau koj neev;  yog peb tsev neeg ua lub
neej tsi xws luag, koj tus txiaj tus ntsim--peb yuav ris mus tsi tag
tsi kawg, mus ib txhiab ib txhis no nawb."
pab kho rau saib, kuv yuav coj mus rau thawjzaug ua txog kev ua tsaug,
es yuav coj cov nyiaj ntawd los mus nta vajtswv thiab nta qhua
nad....smile!
born2behmong

b2bh,
thovtxim uas kuv los cuamtshuam mentis.  koj tsuas nug xej xwb;
tiagtiag ces cia xej mamli teb koj, tabsis covntseeg ces lawm hais li
no:  "ua tsaug os mog, koj tsi cias li, tsem xav neej xav tsav, xav kwv
xav tij nqa nyiaj nqa txiaj tuaj pab peb tsev xyomcuab nta qhua ntseg
los puavtam li ncej txawb. yog hnub qab nram hnub ntsi, peb tsev
xyomcuab txawm ua lub neej , ces peb yuav tso rau koj qab taug rau koj
neev;  yog peb tsev neeg ua lub neej tsi xws luag, los koj tus txiaj
tus ntsim--peb yuav ris mus mus tag ib txhiab ib txhis no nawb.  peb
tsis pe koj ib pes'ov mog.  thov vajtswv foom koobhmoov rau koj.
uatsaug."
peb tsis haistias nta vajtswv, rauqhov lolus uas hais, nta, no yog
lolus pam losyog mub pam (xwsli nws tuag lawm), tabsis peb tsis yog pam
vajtswv, tsuas yog pam tus tau tso peb tseg xwb....smile
kuamem iab.

peb "nta vajtswv thiab nta qhua" ntseg los
born2b,
ha hah ah yog koj hais li kab lus saum no los haj yam zoo tab sis peb
kuj ho tsis tau kom hais tias tuaj nta vajtswv tab sis txhob hais tias
nta dab no xwb ces tau lawm.

kuamemiab,
koj hais yog kawg lawm, kuv tshuav qhov uas, "koj xav kwv xav tij (xav
neej xav tsav)"--
zaum no, church tso pluav rau peb pe cov neeg pab nyiaj pab txiaj
og...smile!
tsi tag li xwb, kuv tsi agree nrog koj los lus kawg hauv qab,  vim li
cas hos tsi yog nta vajtswv mas---koj qhov translation tsi yog lawm
pob,  yog koj hais tias nta no yog pam tus tuag...ua li cas koj hos
tseem muaj los "nta qhua" no mas.
tos kuv muab hais li ntawd los vim yog,  ua txoj kev cai twg rau tus
tua ntawd los yeej yog ua nws txoj li kev li kev cai xwb.  thaum hmoob
hais tias nta dab nta qhua, meaning hais lawv coj mus siv raw txoj kev
noj kev haus thiab kev siv nyiaj siav txiaj los ua kev li kev cai rau
tus tua ntawd kom zoo thiab tag nuj tag nqi--xws li "ntseg los puas tam
ncej txawb" xwb.
yog li mas, kuv qhov reason ua nta vajtswv los yeej yog coj cov nyiaj
no coj mus ua kev li kev cai vajtswv rau nws kom tag nuj tag nqi tib
yam xwb nawb.  nej cov mus church los yuav tau adopt cov lus hmoob/moob
no thiab....yog tsi pub nta vajtswv, ces tsi pub nta qhua thiab---vim
cov qhuas uas tuaj nrog saib nrog xyua ntawd twb tsi tua ned....smiles!
txhob xav li cas nawb, noog tis miv miv lawm--los ua sab ntev og.
b2bh

yog yus tsis ntseeg kuj cia li teev yus hmoob li dab qhua li poj ua
tseg yawm ua cia lawm xwb yuav zoo dua; yog yus ho los ntseeg vajtswv
ntuj lawm yuav tau los ntseeg kom tag siab tag ntsws tsis txhob cia qab
hluas rau dab ntxwj nyoog tooj. yog yus ua niag neeg tsis ciaj tsis
tuag, yuav sov hos tsis sov, yuav txias hos tsis txias tab tom tsis
ciaj ncaig xwb ces tsis yog yuav raug dab ntxwj nyoog los vuag xwb
tseem yuav raug vajtswv tas nib thiab, dhau li ntawd tseem tab tom ua
ib qho chaws tiag taw rau noob neej thuam yus lub koob mus rau qhov
tsis zoo. txawm tej kev ntseeg ntawd yuav muab tseeb thiab tsis tseeb
los qhov ntawd yog yus li kev ntseeg, tsis muaj leej twg tuav tau ntawm
tes, yog yus xav tias muaj tseeb ces ua mus xwb hos yog ho xav tias tej
ntawd yog ncauj lug ntawm noob neej txua coj los ntua tib neeg lub siab
xwb no ces kuj hos tshem yus tus kheej mus nyob ib cag xwb yuav zoo dua
li qhov yus ua tus "xyem xyaav" phab twg los tsis meej pem. yog yus ua
li ntawd ces luag tias yus yog niag paj neej pam dab no. no yog kuv li
kev xav ntawm kuv xwb yuav tsis yog hais ncaj nraim rau ib tug twg.
b2bh, cia avang, phiaj thiab yawg nom lawv cov mus church ntawd los teb
koj kom raws li cov ntseeg vajtswv zaj. kuv yuav teb tsis tau cov
ntseeg siab vim kuv tseem yog nej qhaj naj coj dab nas....tiam sis koj
nug ib zaug lawm ces kuv yuav teb li kuv tus tsis tau ntseeg kev xav.
koj zaj lus ua tsaug kuj lia zoo siv nyog lawm tiam si koj yuav tau
tshem tawm lo tias coj tuaj "nta vajtswv" vim tej nyiaj txiag ntawd
tsis yog coj tuaj nta vajtswv. txhais tau tias tsis yog yuav muab ib
feem kaum ntawm cov nyiaj cov qhua pab tuaj ntawd coj mus ua vajtswv
teg dej num. raws li kuv to taub mas txhua dollar donate los ntawm tej
kwv tij neej tsa yeej yog coj tuaj nta "qhua" nkaus xwb, vajtswv yeej
tsis tau ib kis hlo li. yog li ntawd koj nqaj lus tsis nkag kis lawm
nawb. nyob rau peb cov tseem coj dab mas koj hais tau tias "nta dab nta
qhua" vim tias yog tus xyom cuab ntawd npaj tsis txawm peem nyiaj coj
mus yuav tsiaj los ntawg rau dab lub sij hawm ntawd ces peb yeej coj
tej nyiaj ntawd coj mus yuav tsiaj los ua xyom cuab tug tua ua dab yog
li ntawd peb thiaj li hais tau lo lus "nta dab".

b2bh,
what a nice ua tsaug rite you have composed. kuv tub tsi tau nov los
sis kawm tau koj zaaj hab ov. ua tsaug nawb, kuv yuav khaws moog siv
hab ov...
nqq

xej,
koj hais puas yog lawm mad, hmmmmmmmm...koj cov lus yeej yog kawg lawm
ntag os...zoo zog kuamemiab qhov lawm.
es thaum us neeg ntawd tseem ua lub neej nyob nws twb muab nws li nyiaj
coj mus pub rau vajtswv pab nqa ua ntej mus rau saum ntuj tos nws mus
es tau siv lawm ned.  tsi tag li ntawd, tej ntaub tej ntawv ua yuav coj
los siv thiab ua txhua yam rau lub ntee tua ntawd los yuav yog siv tej
nyiaj txiag no los pab thiab--ces yeej yog li ib txoj kev ua yog muab
rau vajtswv lawm thiab.  dab los twb tsi muaj ib tug dab  twg yuav tau
tej tsiaj tej txuv ua tua rau ib tug neeg tuag ntawd, twb tsi yog ntawg
rau dab ned, twb yog muab rau tus tuag ntawd nkau nkau xwb ned....npaum
li cas twb yog muab rau nws coj mus ua lub neej lawm tom ntej xwb,
thiab ua nws luag mus kom nws thiaj li tau luag thiab zoosiab xwb.  tsi
yog xws li ua nyuj dab los yog lwm yam es muaj tus yov yuav es muab rau
laid.  yog li mas txhua yam nyiaj siv ntawd los yeej siv ib yam nkau
rau tus neeg ua tuag ntawd xwb.  yog li los lus nta dab nta qhua,
thiab nta vajtswv thiab nta qhua--no mas yog ib los lus hmoob hais tias
tshwjxeeb heev--especially coj los ua rau tus neeg ntawd thiab pub rau
tej qhua tuaj tau noj tau haus xwb.  yog li, txhob chim os--yuav tau
tso rau thiaj li zoo nawb, ntshe yuav yog duas pob, kuv xav
***@xejthim!
xej, ziag no kuv ua li koj ua ua lawm thiab ntag laid...smile!
b2bh

born2behmong,
yog li koj hais lawm, kuv majzog mentsis lawm xwb uas tau muab lolus
(nta) no txhais yuamkev lawm es kuv thiaj li muab qhov post rho tawm
lawm ne.  nta dab nta qhua mas yeej yog cov mus leg dejnum rau dab rau
qhua ntag.  nws yog ib yam uas peb coj mus tiam dab tiam qhua lossis ua
lawv tsaug.  hais txog kev uatsaug ntawm cov ntseeg ces tsis muaj qhov
(nta vajtswv) vim lub caij no peb tsis tiam vajtswv lawm, tabsis tiam
tej kwvtij neejtsa uas tuaj nrog peb hlub ntawd lawm xwb.
nco tias peb tsis pe nej ib pes, los peb yeej thovtxim tias, "peb yuav
tsis pe nej ib pes, cuagli yuav tsis pom niaj tus txiaj tus ntsig,
tabsis nej txiaj ntsha peb yuav nqa, txiaj ntsig peb yuav ris, es thov
vajtswv foom koobhmoov rau nej txoj kev lub peb tsev xyomcuab."  kuv
yeej hnov cov tseem coj qub kevcai haiskiag rau ntau tus lub pobntseg
lawm tias, "cov niag lawbdab mas tsis txhob mus pab nyiajtxiag raukiag,
vim lawv twb tsis ua yus tsaug hos tseem mus ua vajtswv tsaug xwb."
tej no yeej cais peb hmoob kawg.  txawm li los kuv txoj kev ntseeg mas
kuv ho ntseeg li no.  yam kuv muab rau luag ces yog muab losntawm lub
siab dawbpaugntag.  txawm luag yuav ua yus tsaug thiab tsis ua los tsis
dua ntawm luag.   qhov no thiajli yog qhov koj muab thiab thiaj
tsimnyog qhov uas koj muab.  hos yog tias koj muab tag es luag tsis nco
pom yus txiajntsig es ciali khaws chawj khaws chim mas kuj ho dhau cai
zog lawm; yog li nws tsis muab los yeej tsis uacas.
tabsis ib leeg yeej muaj ib lub qhov cuabntshuv tos, tsis muaj leejtwg
yuav dhiadhau ib zaug.  yus tsuas zoo ua rau luag, tabsis thaum txog
yus mas, kuj tsis thooj li yus xav lawm.
kuamem iab

ua tsaug os kuv yawmsib aws,
twb yog xej tsoo tsoo koj pob kub kawg es kuv thiaj li nrhiav miv miv
kua iab nuav pub rau xej haus, kom xej thiaj li tsi ua heev heev rau
koj xwb og...lol!  los lus nta vajtswv no los yeej yog kawg kiag li
lawm thiab nawb...vim loslus nta qhua twb associates txog qhov siv cov
nyiaj cov txiaj ua kev neej kev tsav, kev kwv kev tij tuaj pab rau kom
tsev neeg no txhob ti nuj ti nqi xwb.
yog thaum twg peb tsi muaj tus tuaj pab nyiaj pab txiaj lawm es peb ua
mus ua zoo li cov maabdlawb, tus tuag ntawd yeej tsi muaj leej twg cev
ib kis me nyiajtxiag pab li lawm--mas peb yuav hais li cas los tau
tagnrho nawb.  vim li no, peb yuav tau adopt tej yawm tswvyim zoo zoo
li no, sib ntxiv rau xwb naws yawm aws. qhov twg los ua rau kom zoo
thiab kaj yus lub siab xwb mas mog os.
thanks,
b2bh

kuamemiab,
yog li ua tsaug nawb, thiab koj yuav tau zam txim rau kuv thiab os--vim
koj hais li, kuv thiaj li tau hais ze thiab ti zog lawm og.
peb txhob muab xav ntau ntau, hais li kuv hais ntawd los yeej yog kawg
kiag--cov tuaj hus nkauj rau vajtswv, tuaj hais lus hawm vajtswv los
yeej yog txiaj yog ntsim tagnrho--vim li no kuv thiaj li xav muab nta
vajtswv tso ntxiv rau kom muaj qab muaj haus zog, thiab zoo mloog zog.
vim tsi muaj cov xf thiab tej niam tsev, txiv tsev, tej txwjlaug tuaj
ua txij tog txij pe, yuav tsi muaj chaw txawb chaw rau.  yeej yog vim
muaj lawv tuaj qhuab quaj qhia, kom tus tuag ntawd yuav tsum taug txoj
kev li cas thiaj li mus txog vajtswv.  txoj qub kev li kev cai los,
yeej tsi muaj ib tug dab qhov twg,  cov tuaj leg qav leg num ntawd los
lawv tsua tuaj pab qhuab pab qhia tus tuag ntawd kom mus txog nws poj
nws yawm thiab mus nyob ntawm pojniam qhov chaw tos zoo zoo, es zoo
caij zoo nyoo ces nws nkag kiag mus, ces nws thiaj li rov tau los ua ib
tug leej tib neeg duas no thiab xwb.  yog li peb txhob muab tej no xav
yuam kev loj.  hais rau nej cov ua tij nawb, zaum no ntshe yuav tau
nrog cov kwvtij tham, es muab siv mus li kuv hais no lawm ntag no
nawb....smile kiag!
ua tsaug rau nej txhua tus cov input og!
born2behmong