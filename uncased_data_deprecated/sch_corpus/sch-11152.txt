cov py,
cuag li kuv pheej defend h18x tas li xwb. qhov tseeb, kuv tus kheej
yeej tsis muaj dabtsi txuam yuaj nrog h18x hlo li, except, kuv tau
txais siv lawv lub txhooj tshoob xwb. kuv xav kom nej to taub hais
tias h18x tsis tuaj leej twg tog, vim h18x yog lub koom haum uas yuav
tsum tuaj nruab nrab. yog li ntawd, tej teebmeem no yuav tsum cia
tsoomfwv, lawyers, nkawv ob niamtxiv thiab ob tse neeg mam sib kho
thiab sib hais xwb.
yog hnub twg, tsoomfwv tsis txaus siab rau niamtxiv ob tog, thiab cov
mej koob mas thiaj mam yog h18x lub luag tawm los defend hmong
culture. yog txog hnub ntawd, lawv cov thawjcoj h18x tseem nkaum nkoos
thiab mas kuv yog ib tug thiab uas yuav los thuam them cem lawv.
kawg no, thov kom sawvdaws totaub hais tias tej no yog teebmeem ntawm
thaying nkawv ob niam txiv xwb. nws tsis txuam yuaj rau xeem vaj
lossis xeem lauj, nws tsis txuam yuaj rau hmong culture niaj hnub niam
no.
hl

hl,
ua tsaug, txawm tham li cas los zoo li peb rov tsi sib nkagsiab peb
lawm.
yog li ces dony los lus rau kuv ces yuav tsum teb li no mas thiaj li
raug:  noj tsi tau yuav tuag, hais tsi tau yuav swb...txog lub sijhawm
no lawm, raug tsi raug los yeej yuav raug txim mus nyob txog hnub kawg
li lawm, yog li ntawd ces kom thajying cias li lob zog tagnrho
niamtxiv, mejkoob, thiab txhua tus los rau saumrooj tso, seb hmoob
txoj kab txoj kev marriage no puas yuav valid nyob rau roojteb america
no tiag tiag los yog hmoob lam ua dog ua dig li tsi muaj qab muaj haus
li xwb no.
yog yuav rau txim rau thajying, hos tsi tau 30 hnub nram nej thaum ua
thajying coj mus ntawd...thaum coj mus txog tom vaj tom tev, twb tso 2
tug tub thoobxos tuaj nrog niamtxiv tham tag.  niamtxiv yeej zoosiab
thiab kam cias yuav lawm thiaj li yuav nqi tshoob nqi kos... yog lino
tiag, ces kom thajying muab tagnrho cov no los xwb, tabsi qhov no peb
tham tau li no tso tseg no xwb--ntshe lub sijhawm no, thajying yuav
nyuabsiab txaus lawm tig sab twg los tsau ntuj nti tsi pom dab yuav
peb qhov twg tuaj.  vim lino, thiaj li yuav kom cov khoomtsihaum no
mus pab ntoj qab taug lw--tsi yog taug rau thajying ris nawb.  tabsi
taug rau hmoob txoj kab li txoj kev--hmoob tus txheejtxheem ua
kabtshoob kev kos. yog qhov no, hmoob cov coj tsi kam nrog tham lawm
ces txhob hais dabtsi ntxiv lawm.  tsua yog yus hlub hmoob es ib tug
raug kaws lawm los tsi kaj lub siab xwb.
txawm lawv hais thiab tsi hais los nyob ntawm lawv nawb--hais txog
ntawm h18x os--qhov no, tsua yog peb mob siab txog hmoob thiab xav
nrhiav seb ziag no los txog zoo li no lawm, qhov twg thiaj li yuav
cawm tau peb ib tug hmoob lub txim kom nqi no xwb.  yog no, kom nco
ntsoov tias--peb cov txiv neej hmoob no tsi tau tag rau thajying ib
leeg xwb no nawb...yav ntuj txij li thaum 1980 los txog kiag rau early
2000 no.  cov ua tseem yuav muaj teebmeem ua ntu zus zoo li thajying
qhov no ces tseem yuav tswmsim ntxiv nawb mog...yog xav ua phem lino
tiag os. yog li, thaum peb tseem zoo hais lus, peb tsi hais--dhau no
lawm ces thajying yuav yog ib tug "qauv" nyob rau hauv cov court
system los rau peb haiv hmoob lawm. kom cov ua tseem xav coj hmoob hos
pab quas lub qhov muag los saib li ntawd xwb.
ua tsaug, thiab kuv nkagsiab zoo koj...
born2behmong

py born,
yeej yog li koj hais lawm, yam li peb ib tug yeej tsis totaub ib tug
li. txawm li ntawd los tsis ua li cas, vim peb nyias yeej muaj nyias
txoj kev xav. kuv tsuas pias raws kuv txoj kev xav rau nej xwb, tsis
tau txhais hais tias yam kuv hias thiaj li yog.
kuv yog tus neeg nruab nrab, kuv yeej tsis paub thaying thiab niam
thaying nkawd. kuv yuav tsum raug thaying nkawm khau ib pliag, ho los
rau niam thaying nkawm khau ib pliag. kuv mam txiav txim hais tias tus
twg yog tus swb cai. raws li kuv muab luj nkawv cov lus, thaying yeej
tau ua dhau cai zog lawm. yog cia kuv ua tus laus neeg txiav plaub los
kuv yeej txiav txim hais tias thaying yog tus txhaum. why?
peb tsis txhob muab piv txog lub neej yav ntuj qub qab lawm nawb, vim
tej teebmeem no tsis yog yav ntuj qub qab li teebmeem lawm, nws yog
cov teebmeem rau lub neej txheej tshiab no. qhov kuv hais tias thaying
txhaum mas vim thaying yog tus mus ob peb lwm tim nplog teb ib leeg.
txivneej ces tsis nchuav qe los yeej pom dab lawm, yog mus nplog teb,
thaib teb tsis coj pojniam ces tsuas muaj tib lub hom phiaj xwb, yog
mus ua kev plees kev yi xwb. yus muab yus tus pojniam tso ua nas qhuav
noog nkig, yus mus nrhiav tus tshiab thiab mus tham hluas nkauj nce
toj nqis taug rau yus saib. yus yog tus ua mob yus pojniam siab ua
ntej, thaum yus rov los nws thiaj tsis kam yus nrog nws pw, tabsis yus
tseem yuam cai nrog nws pw. tej no yeej txhaum moob txoj cai thiab
tseem txhaum tsoomfwv txoj cai tibsi. yeebvim tej kev mob siab ntsim
plawv no, thiaj li ua rau niam thaying tig los hais tej qub lus puag
nram ntej nram qab i. tsam no, teebmeem thiaj loj npaum li no lawm.
cia peb sim rau niam thaying nkawm khaub seb yom.
"thaum yus yog menyuam ntxhais mos mos no ces nws lav ciaj lav tuag
yuav hlub yus kom txog hnub kawg. nws ua zoo txhua yam kom tau yus lub
cev nkauj xwb thiab kom tau yus txoj kev hlub. tabsis tsam no yus laus
tag lawm no ces ho muab yus laim hlo tseg thiab tso yus ua nas qhuav
noog nkig, ho rov mus ntxias lwm tus me ntxhais uas mos mos dua thiab.
cia nws ntxhias tau yus lawm xwb, tsis pub mws mus ntxias dua lwm tus
me ntxhais mos mos kom rov muaj ib tug tau tuag yus txoj ke lawm."
nej sim nrog xav seb nej yog niam thaying no puas mob nej siab ma? kuv
yog niag txivneej, tabsis yog kuv rau niam thaying nkawm khau xwb twb
mob kuv siab nas! peb tseem yuav cia tus neeg phem li no mus ntxias
kom tau lwm tus me ntxhais mos lub neej puas pes tsawg tus ntxiv tso
mam li coj nws mus kaw? tsam lwm zaus tus me ntxhais ntawd yog kuv
thiab yog koj tus ne?
li kuv twb hais lo lawm, tus phem cia phem, tus zoo cia zoo.
hl

hl,
peb nyias yeej xav lawm nyias tiag tiag...
tej lus koj hais no, kuv yeej nkagsiab tias leej twg txhaum thiab tsi
txhaum aws.  tabsi, txoj kev sibnrauj muaj tostog--tsi yog tias, tsi
yuav lawm ces yuav muab tua ua ntshav npo liab nawb.  tsi muaj ib
niamtxiv twg es yuav tias muaj teebmeem lawm tsi txawj sibnrauj...yog
li no, peb txhob tham txog leej twg txhaum thiab tsi txhaum puas tau.
qhov tseemceeb, yog peb los sojntsuam tias...peb hmoob txoj kab li kev
cai--puas muaj nujnqi thiab puas los tsi muaj, yog li puas tsim nyog
peb haivhmoob los defend peb txoj kab li kev cai xwb. qhov thajying
raug txim zaum no tsi yog thajying mus tim nplogteb los yog mus tham
hluankauj, qhov raug txim no--yog hmoob txoj kab li kev cai--ua
niamtxiv thiab niam thajying liam tias thajying raped nws txij thaum
91 los txog rau thaum ua muaj teebmeem no.  yog hauv court finding
tias, vim thajying ua li koj hais es thajying raug txim no mas--peb
yeej rnog zoosiab thiab xwb tiag.  tabsi, court thiab cov neeg muab
thajying rau txim rau zaum no, yog lawv caijnrees hmoob txoj kab li
kev cai ua tshoob ua ko.  vim li no, peb ob peb tug thiaj li hais
tias--yog peb txivneej hmoob tsi defend peb txoj kab li kev cai tshoob
ko no lawm ces kom txhob hais ntxiv lawm.  vim tias, thaum txog tus
ruam ces peb cias li hais kom tsum mus li xwb.  hos yog tus tsi ruam
ces peb sawv ib sab ntsia li peb ntsia tamsimno xwb.
qhov no, yog kuv txoj kev xav xwb...yog cias hmoob lauj hos ua rau
hmoob vaj lino...tej zaum, peb hmoob twb los zaum sibtham seb yuav ua
licas lawm thiab los tsi paub, tabsi ntshe peb tseem saib dej ua ntu,
neeg ua nplhu xwb tiag.  xav txog tej no ces, peb cov hlua niam no ces
rov mus kauv pam pw zoo zoo es tsua yog tuaj tam tej me riam ntawm tej
no lawm xwb, tsi xav involve txog hmoob tej me community li lawm tiag--
vim ua mus los tsi muaj chaw mus qhov twg li.  li ntawd, kuv thiaj li
yuav mus raw kuv tijlaug yingb xwb yuav zoo duas...
kom peb txhob muab nkawv li teebmeem los tham, tabsi los defend peb
haivneeg txoj kev tshoob kev ko li h18x niaj hnub no tseem yuav nrhiav
txoj kev rau hmoob taug no xwb. yog tsi los defend qhov step no ces--
tsi muaj ib yam dabtsi es yuav los defend li lawm ntag le
es....smiles! qhov no, yog li kuv txoj kev xav nawb.  but you have the
right to disagree with my opinions!
born

py born,
kuv nyiam koj sob lus hais tias kom tsis txhob "said dej ua ntu, saib
neeg ua nplhu" heev. kuv xav mas yam li koj tsis follow koj qhov
principle no lawm nas.
tsis txhob xav hais tias thaying yog txivneej li koj thiab kuv, ces wb
yuav tuaj thaying tog no mas. tsis txhob xav hais tias thaying yog wb
tus cousin ces wb yuav tuaj thaying tog no ma. tus txhaum ces cia
txhaum xwb hos.
kuv yeej totaub hais tias tus niam thaying thiab tus niam tais no hais
tej yam uas tsis raws moob txoj kab tshoob kev kos lawm (tus ntxhais
hais tias nws raug muag ua $3000; tus niam tais hais tias vauv muab
$3000 los them tej nqi rau rooj tshoob thiab muas niamtxiv kom tsis
txhob qhia tasluaj), tabsis tej no yog pojniam lus xwb, moob yeej tsis
rub los ua kev ua cai, tsoomfwv los twb tsis rub tej lus no lo ua kev
ua cai thiab ned.
believe it or not, the root cause of all mess is the unfaithfullness
of thaying.
niam txiv txais lub xo thiab ua tshoob nrog thaying, tsis report tau
police, tsis muab thaying coj mus kaw thaum ntxov ces twb yog lawv xav
ntawm moob neej moob tsav; lawv thiaj ua raws moob txoj kab tshoob kev
kos. lawv cia siab hais tias lawv tus vauv yuav tuav rawv nws cov lus
ua nws hais tias nws yov yuav thiab yuav hlub lawv tus ntxhais thiab
yuav coj mus cheb plag tse qawj ntxuav qab yiag to. tabssis xav tsis
nrog xav, tom qab yuav dhua tsw quav, yuav txaus tsw paus ces nws pib
ciavlim ua phem (testified by his own kids) muab lawv tus ntxhais laim
hlo tseg. nws txawm siv "siv nws qhov free will mus nrhiav nws qhov
happiness tshiab". mws ua mob lawv tus ntxhais siab, quab yuam lawv
tus ntxhais ua dev ua npua (yes, he rapped) thaum tus ntxhais tsis
yeem nrog nws sib dee.
h81x tsis tau muab green light rau leej twg yuav me nyuam yaus under
age los ua pojniam; h18x tsis tau muab green light rau tus txiv rape
tus pojniam. h18x yeej nyob under the laws tib yam li txhua tus. tej
yam zoo li no, yog h18x tseem mus defend thiab ces h18x is truely
nothing.
hl

hmonglao,
kuv los yeej xaav hab xaam pum lawv le koj has hab. tej zag qhov tseeb
peb yuav tsi paub ces yuav has le caag los ntshai yuav tsi raug hab
hum los sis pheejxeeb (fair). tawm sis peb yuav tau muab tej case nuav
coj lug ua lesson rua peb suav dlawg kawm, sub peb txhaj tsi xyum le
yaav dhlau lug.
ms

hl - koj yeej yog ib tug neeg saib thiab xav ncaj ncees rau ob tog
kawg. hai li koj hais kos los yeej yog kawg lawm thiab.  thov qhuas
koj mog.
nkawv lub neej tseem zoo li ca los tu niam twb tsis hai- thaum kawg tu
niam thov kom thaying share li 30% hauv nkawv lub neej rau tu niam tau
yug cov kids xwb los thaying twb tsis kam tsis tas li los thaying
tseem tsis lees tia nkawv yog niam txiv thiab no kom judge txhob muab
dabtsi rau tu niam li vim everything nyob thaying npe tag xwb es ua li
kom niam thaying txhob tau dabtsi kiag nos.  thaying yeej ua txaus
txaus push push niam thaying mus rau qhov last result lawm es nws
thiaj tau muab nkawv daim ntawv sib yuav ua thaum ub nkawv sib yuav es
thaying lawv cov kwvtij tau ua cog lus tseg thiab prove rau lawv daws
tia nkawv yeej yog niam txiv tiag tiag li es thaum ntawv lawv thiaj
tau daim ntawv los prove tia thaying dag lawm.   tsis tas li los tseem
yuav kom txhob pub cov me nyuam rau niam thaying vim nws yog ib tug
neeg xiam hlwb es nws yuav saib xyuas tsis tau cov me nyuam.  kom cia
cov me nyuam mus nrog thaying nyob xwb tso txhob txia thaying li nyiaj
child support es thaying thiaj tseem niaj xyoo tau mus laos.  tsis tas
li los thaying tseem yuav kom niam thaying yug nws thiab vim thaying
twb yug niam thaying puas thaum 12 xyoo los txog tav li nos ua niam
thaying paub ntaub paub ntawv  es txawj khwv nws noj lawm nos ce niam
thaying hos yuav tsis kam yuav thaying lawm -yuav kom niam thaying
them nws tej nuj nqi rov qab yog niam thaying tsis kam yuav nws lawm
nos. twb vim yog thaying pheej khawb khawb tuaj - niam thaying thiaj
tau prove nws tu kheej tas zog es thiaj ua ua txog thaum ua lawv muab
thaying ntes kiag mus lawm xwb.
cov bawg- kuv twb hai tia thaying khawb qhov faus thaying xwb nas
has.  nws tsis paub zam nws lub txim nws, tsis yog thaying pojniam ua
rau thaying.  nej tsis paub qhov tseeb ma nej nim hai li ub li nos
thiab nim mus ua petition li ub li nos kom tso thaying tawm.  thaying
yog ib tug me nyuam poob nrog nyab laj liab nyob puas thaum me me los,
nws yeej tia nws yog noob nyab laj liab 30 xyoo, nws tseem yuav tuas
thiab hlais leejtwg caj pas los nws yeej tsis ntshai leejtwg li nos
hos. nws yeej tsis lees swb leejtwg li pheej yuav ua kom nws yeej xwb.
kuv pom tia most of nej hai tsis ncaj ncees, lam tau lam hai lus raws
li lus xaiv lus cua (she say he say) xwb.  cia tej nos dhaus mus kom
tag tso, nej xav paub qhov tseeb nos kuv mam ua tu caws ex-niam
thaying tuaj tham nrog nej.  kom nws tuaj qhia nej tia yog vim li ca
rooj plawb nos hos yuav mus loj ua luaj nos lawm.  yog nej hnov qhov
true story ntshe nej yuav tu siab rau nej tu kheej ua tuaj cem thiab
hai li ub li nos li nej tuaj ua nos.  nej puas paub tia nej tseem tab
tom pab ib tug neeg tsim txom lwmtus neeg?  nej puas paub tia vim li
ca cov me nyuam hos tau mus testify?  vim yog lawv twb pab lawv niam
ob peb zaug rau qhov thaying tau rape lawv niam es lawv niam tau quaj
qw thiab lawv txiv ntau lawv niam thiab lawv txiv tau hawv ntau zaus
yuav muab lawv cov niam tia nws yuav tuas lawv faus tom backyard or
faus hauv basement or coj mus pov tom lake michegan nos.
nej puas paub tia thaying tsuav muaj 2 3 tug kwvtij ua pab thaying
xwb? cov pab nws nos ce coj ib yam nkaus li thaying xwb thiab hos cov
coob ua pab tab ce lawv twb nyob saib xwb vim tia thaying ib  tug neeg
tsis nyiam kwv nyiam tij tsis poob nrog neeg-vim nws xav tia nws ntse
ntse thiab muaj muaj nyiaj txaus lawm ce nws tsis k leejtwg li.  kawg
nws muaj ib tug brother niam txiv yug kiag xwb los nws twb tseem mus
ua plaub nrog es nkawv ce tseem tshaj li kuas txob thiab qhov muag
nos.
nco ntsoov os mog cov phoojywg sawv daws- lub ntuj nqi nqi li lawm
txawm luag yog pojniam es ruam ruam xwb los muaj lub ntuj pab es thaum
yuav ua tshaj dhau lawm ce lub ntuj yuav pab thiab os.  yeej muaj
tseeb ov.. nyuj ua nyuj thauj es nees ua nees nris xwb; yog nws khawb
qhov faus nws xwb os es thov nej hos txhob cem cem los yog hai lus
phem phem rau tu ntxhais nos thiab.
qhia nej paub tia qhov nej pheej hai hai $3000 es kom niam txiv txhob
hu police nos twb tsis yog niam tais hai - thaying lawv cov kwvtij
yeej sau rau hauv daim ntawv cog lus tseg lawm es lawv muab hauv los
xwb os.

py moobsib,
ua tsaug uas koj pom li kuv pom thiab.
py nraugusa,
kuv yog tus nyob nruab nrab, kuv tsis paub thaying thiab niam thaying
hais tias nkawv yog leej twg. kuv tsuas hais raws li qhov uas tau
nyeem cov news media xwb. kuv yeej totaub hais tias cov nws media no
los lawv hais lus tshaj tshaj. cov lus lawv hais, tej qhov kuj yog
tseeb, tej qho kuj yog lam hais kom raug cov nyeem siab xwb.
kuv los xav li koj hais thaib, cia nyuj ua nyuj thauj, nees ua nees
ris xwb. peb tsis txhob poob siab hais tias muaj moob coob leej yuav
pojniam under age ces tej no yuav kis tas phab tas pheev. kuv ntseeg
hais tias, yog yus hlub yus tus pojniam raws lub teb lub chaw lawm,
nws yuav tsis lam muab yus coj mus kaw ib zaug.
hl

txhob poobsiab txog tej no li nawb py hl, tsi tau pom xwb...yog tseem
hais li nej hais no tiag, tsi kam stance rau hmoob txoj kab txoj kev
tiag.  txij hnub no peb tso tseg kiag, txhob tham txog hmoob kab li
kev cai ntxiv lawm... cias li yuav kiag li lub teb lub chaw ua peb
nyob nrog xwb.
thiab tej no tseem yuav muaj ntu zus mus tsi tau tag, thiab peb tseem
yuav pom coob tshaj wausau ntxiv...yog peb haivhmoob tsi muaj ib qhov
stance es yog zoo los yuav kiag mus, tsi zoo los peb hos muab tso kiag
povtseg os.
born2behmong