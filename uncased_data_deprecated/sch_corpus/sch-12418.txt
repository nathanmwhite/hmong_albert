kuv los yeej xaam pum le ntawd hab tag. tej zag peb cov nam ua puj
ntxoog roog nplooj saib nuav yuav tsi pum txuj hauv kev tseeb. txawm
le ntawd los kuv xaav tas cov kws dlha tseeb tsim yuav tau xyum ua sab
luj hab coj professional zog. tsi le ntawd ces puab siv zug npaum twg
los puab kuj tsim yeeb ncuab coob npaum ntawd ces ceeb laaj rua puab
heev.
movtshua,
moobsib

nplog muab hmoob tsim dhau hwv lawm. leej twg txawj ua los yeej zoo.
tabsis yuav tsum ua tiag tiag tsi yog mus ntxias lawv tuag xwb es yus
plau khiav. nyob li pab tam sim no lawv mus tsim kev kub ntxhov es cia
li tsi ntab ntw daws teeb meem ua rau hmoob tuag dawb. thov peb hmoob
txhob ua li ntawd.
fajkhaum

kuv xav mas txhob hais tias yog nplog muab hmoob tsim txom no, peb
yuav tau rov los saib ntawm peb xub ntiag thiab. tej zaum qhov loj
tshaj mas twb yog vim peb rov muab peb cov hmoob tsim txom xwb. yog
yuav chim ces kav tsij chim rov rau yus cov niag xwb txhob mus hais
hais txog nplog. nplog li nws tsuas tiv thaiv nws lub tebchaws xwb yog
thaum muaj yeeb ncuab tuaj ces kawg yuav tsum tau tiv thaiv. nej sim
muab xav tias yog lub tebchaws nplog yog hmoob lub es nploog pheej
tuaj txuam yuaj li ntawd rau hmoob no hmoob puas yuav tuag twj ywg cia
rau nplog ua? it is impossible! hmong creates problem to their own
people.

xejthim-yawg nplua nuj,
koj hais raug kiag 50% lawm ntag.  tab sis yog xav li koj xav ses tsis
txawv yawg kaisone phomvihanh thiab yawg khamtai siphandone lub tswv
yim kiag li ntag laiv.  kuv xav ses nplog liab tab tom coj lub teb
chaws mus yuam kev loj kawg nkaus no laiv.  yus pej xeem es yog yus
tshoob mos txwv mus rau lawv ces kawg lawv yeej txawb pob zeb pob a
rov qab rau yus xwb tiag.
cov hmoob pab tiv vav 30 xyoo, thaum kawg, lawv tau dab tsi los ntawm
lav thab npas?  thaum tsis tau muaj yeej ses koj muaj 2-3 tug poj niam
los koj yeej qualify ua xab mas xiv rau phav (qualify to be member of
the communist party), tab sis thaum tau kav lub teb chaws lawm ses cov
muaj ob-peb tug poj niam poob xab mas xiv tag tus yeej tsis muaj cai
vote rau cov cai lij choj (law) li laiv.
koj puas paub hais tias nplog liab tab tom siv hmoob rov mus tua hmoob
no nas?  yus cov nyuag hmoob tseem ruam ruam ces luag ntxias yus rov
twb phom rau yus tob hau los yus tsis paub li.  niaj hnub no nplog
liab tab tom muab npe nom los pleev cov tub rog hmoob qhov muag.  lawv
rua muag los pom yuav tau ua nom, qi muag los pom yuav tau kaus pej
xeem, npau suav los tau ua nom.  lawv yeej tsis pom hmoob rau ploj
tuag txom nyem ntsuav li  nav.
kuv pom li koj hais thiab, xws li; peb cov hmoob kub xaj tim usa no
los pom nom thiab pom niam yau xwb thiab tiag.  peb twb muab cov nom
tim nplog teb hom tas ua ntej lawm es cov tim ub yuav ua cas tuaj zog
ntxeev lub teb chaws no ma?
neohom tau ua yuav kev loj, tab sis tsis yog lawv txhob txwm.  thaum
lub caij thaib lub teb chaws tseem qhib qhov rooj txais neeg thoj nam
hmoob,  yog hmoob pom deb thiab meej ces yeej tseem coj tau cob hmoob
nyob hav zoov tawm.  tab sis vim neohom yeej muaj policy tsis pub cov
rov mus kub xaj tim nplog teb tos cov nyob hav zoov tuaj rau thaib
teb.
lawv tuag lawm ntau twb yog tuag theej hmoob lub txhoj.  kev muaj yeej
tseem tab tom los thawj  hmoob saib hmoob puas pom xwb. yog hmoob tsis
pom ces nws yuav dhau mus; ntsai hmoob kee tsis los tsis tau txog.
muas pos
=======================================

cov yawg,
kuv pom zoo li xejthim thiab yog hais txog nqis lus no na.  hmoob feem
coob (cov laus) yuav tsis pom li xejthim hais, tab sis yog nej muab
soj ntsuam xyuas kom meej meej mas tim yog yus cov nyuag taug nyeg tim
no rov nrhiav kev puas tsuaj rau yus cov hmoob tim hav zoov thiab tim
thaib xwb.
cov hmoob hav zoov raug dag loj dhau thaum lub hauv paus lawm ces tsam
no lawv yuav tsha caij dawb los ntshai nplog tua tsis tsha caij dawb
los kawg yuav mog nplog tua thiab tuag tshaib tuag nqhis zuj zus mus
xwb.  tej laus hais tais "tub tshaib tau qav nchuav" ces yog lawv ntag
od.  ib qho ntxiv, cov hmoob pem hav zoov ces ua li hmoob hais, "ua
zoo los tau phem, ua phem los tau phem" xwb.
neohmong

npawg muas pos:
ua li koj pom ne yuav ua li cas cawm peb cov hmoob tseem nyob rau hav
zoov kom lawv txhob txom nyem, kom lawv cov me tub me nyuam tau kawm
ntawv ib yam li tus pej xeem lostsuas?
raws li kuv tau nyeem sawv daws cov lus hauv no mas, ib kuag kom
neohom txhob mus dag dag lawv lawm.  ib txhia mas tsis xav kom lawv
tawm tuaj thawj nplog liab tsam lawv tuag.  koj ho hais tias yawg xej
thim (nplua nuj) hais raug 50% feem pua thiab xwb.  ua li koj ho tawm
lub niam tswv yim qhia pub peb paub thiab saib puas muaj lwm txoj kev
taug?
sawv daws twb pom neohom tus kam  moo tuag tag lawm tseem hais tias
tsis tim neohom thiab.  ua li tim leej twg thiaj ua kom peb cov kwv
tij hmoob nyob rau hav zoov txom nyem txog niaj hnub no?
hmov tshua,
hmoob nplog
===================================================

pos muas,
kuv saib mas koj cov lus teb yawg nplua nuj los yeej tsi muaj kev to
qhov twg kiag thiab. koj ua npau suav los cas koj yuav hais tias hmoob
yuav muaj yeej, saib hmoob puas txawj txais no naj? kuv xav mas txawm
miskas los u.n. muab kiag ib thooj av rau hmoob mus kav los hmoob yeej
sib tua tuag tu noob xwb nav tseem yuav mus hais tias saib hmoob txais
puas tau. kuv mas tsi qhuas tog twg kiag. nplog liab thiab lwm haiv
neeg siv hmoob tua hmoob los vim hmoob yeej ib txwm ruam tab sis
ntshaw ua huab tais/nom luag thiaj siv hmoob tua hmoob ib tiam dhau ib
tiam. niaj hnub no nyob miskas teb no xwb los twb txog qhov hmoob yuav
rov tua hmoob lawm. zoo li no es pheej yuav mus khav yuav cawm hmoob.
leej twg nkag plawg tom havzoov ces tig loo rov rau lub niag tswvyim
qus, noj nyoos haustxias ntawd xwb es pheej yuav hais tus dab tsi.
lub caij no mas kuv tsi ntseeg leej twg los pawg twg kiag. leej twg
keej yij meem ua.
rhwbliag

rhwb liag,
tej zaum koj tsis tau twm kuv qhov post rau koj nyob thread #2 under
tib qho subject no. koj mus twm kom tag koj mam rov los nov tej zaum
koj yuav pom kuv txoj kev xav meej dua.
tsim nyog koj tsis ntseeg leej twg hlo li nyob rau lub caij no.  tsis
yog koj ib leeg thiaj tsis ntseeg xwb, muaj coob coob leej yeej tsis
paub yuav ntseeg leej twg li lawm.  nais phoo vaj pov thiab doctor yaj
dao twb yog ob tug uas thaum ub hmoob hwm thiab ntseeg tshaj plaws,
niam no nkawd rov sib tawm tsam nkawd ua rau hmoob confuse kawg li.
nkawd ob leeg puav leej muaj tsiaj ntsim dua rau hmoob los lawm, tab
sis niam no nkawd ob leeg puav leej yuam kev tag nrho huv tib si. lig
dhau, rov mus kho tsis tau lawm ces puam chawj cia nws piam nws
mus,yam lub zes noog, mam rov xeem ua dua tshiab.
kev tau teb chaws, tej thaum yog tim hmoov thiab ov!  txhob rawm tag
kev cia siab.  kuv tsis tau ntaus nqi hais tias hmoob yuav muaj yeej
teb chaws nplog los ua hmoob tebchaws.  txawm yog tias nplog cia li
lam muab tso plhuav ua hmoob tebchaws los ntshai ua li koj hais, 18
xeem hmoob tseem yuav los sib tseeb sib tua tuag tas.  koj txawm yuav
tsis tau ua dab tsi lub caij no los tsuav yog koj tseem hlub hmoob xwb
ces zoo lawm.
muas pos
================================================

npawg hmoob nplog,
muaj ib co lus nyob hauv no kuv yuav teb tsis tau tawm hauv no rau koj
thiab lwm tus uas xav paub.  yog koj xav paub qhov tseeb tiag, email
rau kuv kuv mam teb rau koj. xws li nqe lus yuav nrhiav txoj kev twg
mus cawm lawv ntawd peb yeej npaj lawm.
peb hmoob tseem tsis tau txawj ntseeg cov neeg hais lus tseeb.  peb
phaum niam phaum txiv mas koj hais lus tseeb lawv nkag siab yog lus
cuav.  tus neeg ho hais lus cuav no ces lawv ho hais tias yog tseeb
tseeb li.  peb cov hmoob nyob hav zoov tam sis no mas lawv tsuas
ntseeg nais phoo vaj pov thiab nais phoo vaj txoov xwb.  lwm tus txawm
mus hais li cas rau lawv los yog tias tsis yog vaj pov tso mus ces
lawv yeej tsis ntseeg li.
25 lub xyoos dhau los, txawm yog leej twg ntxeev tua lav thab npas
nplog liab los nws yeej yuav tsis muaj yeej vim tsis tau yog lub caij
lub nyoog rau qhov nplog liab tseem muaj zog heev.  piv txwv li cov
hma ntsuab uas yuav tom cov tsiaj loj xws li nyuj qus thiab nees txaij
mas, lawv yeej paub lawv lub zog tsis duav, lawv tsom tus uas ceg tawv
los sis raug mob tom xwb.
peb yeej paub peb lub zog tsis duav nplog liab lub, peb yuav tsum tos
lub cib fim (opportunity) ntawd tib yam nkaus.  tam sis no lav thab
npas nplog liab muaj mob roj tsha tes taw qhuav tas tos tuag lawm xwb,
tab sis tseem nyooj nrov qeeg nkaws li nws tseem muaj muaj zog heev.
peb yuav tos kom nws tuag es mam khaws noj nqaij tuag xwb los tau, tab
sis yuav yog txhob muaj tsov los pom.  yog muaj tsov los pom ces kawg
peb ua yoov ntxuav muag ntsia tsov noj xwb.
ib lub teb chaws uas pej xeem tsis kam siv nws cov nyiaj, tub laj tub
kam tsis tau txais nyiaj hli tsheej ob peb lub hlis ces tos vau lawm
xwb.  tab sis yog peb tsis npaj dab tsi, txawm qaug los peb tsis tau
txais tus txiaj ntsim dab tsi.  ntaus nqi hais tias pej xeem nplog
lawv twb yeej suav hnub suav hmo yuav ntxeev lav thab npas nplog liab
lawm, txawm hmoob yuav nyob twj ywm los nplog liab yeej yuav tuag mus.
yuav kom hmoob muaj feem txhim kho lub teb chaws, yuav tsum yog hmoob
ua hmoob tes hauj lwm, tsis txhob tos ameslivkas thiab un yuav los
ntsaws mov rau hmoob qhov ncauj thiab ntxuav hmoob tej tais diav.
luag dhuav hmoob txaus lawm.
muas pos
===============================

kuv los pom li hmoobnplog hais thiab.  yog tsis kom lawv tawm los
thawj nplog liab lawm no ho yuav kom lawv nyob tau li cas ntxiv?  lawv
tsis muaj pes tsawg txoj hauv kev taug kiag li nad, lawv tsuas muaj ob
txog kev taug nkaus xwb:
1.  nyob twj ywm tom hav zoov sib tua sib tua kom txog hnub lawv tuag
tas ces tas li xwb.
2.  tawm los nyoo nplog liab es luag tua los tuag hos luag tso los dim
xwb.
saib lawv yuav xaiv txoj kev twg taug xwb tsis muaj leej twg yuav
txiav txim tau rau lawv.
neohmong

npawg muas pos:
koj hais tsawg los kuv to taub koj zoo huj sim.  peb cov niam txiv
hmoob feem ntau ib txwm tsis tau kawm ntawv dua li.  lawv tsis nyeem
xov xwm los puas mloog xov xwm ntiaj teb hauv tv.  lawv tsuas ntseeg
yam lawv tau pom dua los lawm xwb.  vim li ntawd, lawv tus thawj hais
li cas, muaj thiab tsis muaj, los lawv thiaj ntseeg.  lwm tus hais
tiag los lawv thiaj xav tias dag xwb.  tiam sis lawv phaum laus tsuas
dua toj zuj zus mus lawm xwb.  lawv yuav tsis rov los zaum ob ntxiv
lawm.  yog vim li ntawd muaj ib cov tub txawj ntxhais ntse thiaj tsis
kam cav lawv txiv txog txoj kev pab teb chaw raws li hmoob hais.
txawm lawv tsis pom li cov laus xav los lawv ua ntsej muag lag ntseg
cia vim lawv tsis xav tawm tsam lawv txiv.
lub zim txwv no cov laus ploj zuj zus mus lawm, peb thiaj pom sawv
daws muab sawv daws cov tswv yim lus xav coj los hais hauv no.  yog
hnub twg peb yawg hlob vp dua toj lawm, tus yuav qhuas yawg los yuav
muaj ntau, ho tus yuav tev yawg lub qe los yuav muaj coob.  nej xyuas
mus saib puas yuav muaj li kuv hais.  npawg muas pos, koj tau teb tus
phooj ywg rhwbliag tias "Â… nkawd ob leeg puav leej muaj tsiaj ntsim
dua rau hmoob los lawm, tab sis niam no nkawd ob leeg puav leej yuam
kev tag nrho huv tib si".  kuv xav mas txoj kev kubxaj kuj tsis yog ib
txoj kev yuam kev li thiab ov.  qhov yuam kev mas yog yus tsis xyuas
kam teb kam chaw kom meej es yus pheej mus dag pej xeem kom lawv tau
kev kub ntxhov raug tua.  nyiaj txiag los siv tsis muaj ntaub ntawv
thiab tseem ho muag nom muag tswv rau pej xeem.  tus neeg hlub pej
xeem nws yuav tsis ntxias nws pab  neeg mus tuag dawb dawb yam tsis
muaj nuj nqi.  yog vim li no, yawg gvp thiab yawg dyd thiaj tau sib
tawm tsam li koj tau hais.  txog niaj hnub nem no los sawv daws tsis
tau pom yawg dyd mus dag nyiaj noj los yog muag nom muag tswv rau pej
xeem.  yawg ho mus ntaus kev phooj ywg rau sab hauv sab nraud los yuav
tsis txhaum tsuav txhob dag pej xeem mus rau txoj kev tuag xwb.
txog ntawm lub teb chaws lostsuas, kuv ho yuav xav txawv zog koj.  kuv
tsis xav tias lub teb chaws lostsuas los yog nplog liab yuav tuag mus
li koj hais.  lpdr yuav tsis tuag yooj yim li sawv daws xav es sawv
daws cia li mus khaws li koj hais.  muab piv txwv li soviet thiab suav
av loj, lawv twb tseem tsis tau tuag.  lawv tsuas hloov lawv lub niam
tswv yim xwb.  caj ceg tseem yog liab.  lawv tsis tau hloov qaum tes
los ua qab tes li afghatistan los puas iraq.  teb chaws lostsuas los
yuav mus tib yam nkaus li cov teb chaws hais los ntawd nrog rau
nyablaj teb thiab.  tej zaum teb chaws lostsuas tseem yuav hloov qeeb
zog vim pej xeem tsis muaj kev txawj kev ntse txaus.  tiam si li ca
los teb chaws lostsuas yeej yuav hloov xwb tiam sis lawv tsis tuag ov.
ua li peb hmoob yuav ua li cas?  qhov mus kubxaj mas tsis tas hais
lawm.  yeej tsis ua npau suav pom hlo li lawm.  peb cov kwv tij hmoob
nyob rau teb chaws thib peb los txhob vam txog qhov yuav rov qab mus
ua nom li yav tag los lawm.  heev kawg los saib puas tau ua tus pub
thee (congressman/woman) tiam sis muaj ntau yam teeb meem txog lus,
kev cai hauv teb chaws mas yuav tsis yooj yim hlo li.  tiam sis peb
cov hmoob uas tseem nyob rau teb chaws lostsuas muaj peev xwm nrog
luag sib txeeb nom tau yog tias peb hmoob txawj sib pab.  leej twg
muaj kwv muaj tij kawm ntawv zoo, yeej meem "sponsor" lawv tuaj kawm
ntawv kom siab muaj lub tswv yim nrog luag tej sib twv txhim kho lub
teb chaws lostsuas.  vim li ntawd feem coob thiaj pom tias txhob mus
ntxias ntxias peb cov hmoob nyob hav zoov ntxiv lawm.  cia lawv los
"integrate" nrog rau pej xeem huab hwm lostsuas txhim kho lub teb
chaws.  lawv cov me nyuam thiaj yuav tau nrog luag kawm ntaub kawm
ntawv xws lis luag tej me nyuam, tiam sis yeej yuav muaj risk me
ntsis.  kom xav tias lag luam zoo yav tom ntej, yeej yuav tsum take
risk.  kuv xav tias lub tswv yim no yuav pab ib feem me me ntxiv rau
cov tub txawj ntxhais ntse lub zeem muag xws li yawg dyd thiab cov tuv
txawj ntxhais ntse hauv sch no.
nej ntsia tsib mus rau kaum xyoo saum no, peb yuav pom cov tub hluas
ntxhais hluas kawm ntawv tiav qib siab uas yog phaum neeg thoj nam
nyob "wat tham krabork" tuaj.  lawv yuav tau ib lub neej zoo.  luag
tej yuav qhuas lawv ces yog qhuas peb haiv hmoob lawm. ho txog ntawm
hmoob lub xeem ces kuv twb post kuv li lus xav rau hauv los ntev lawm
kuv yuav tsis hais lawm.
nyuag yaus hais tau ntau zog lawm, npawg muas pos thov koj zam lub
txim rau thiab.  li cas  lo xij npawg muas pos, nyaj ib hnub twg peb
yuav muaj hmoo mus sis ntsib rov rau teb chaws lostsuas, mam tham qhuj
qhaws txog thaud peb txoj me kev  hluas, thaum ntawd ces tej me poj
ntxoog twb tsis nem tsa muag xyuas lawm lod.
sincerely,
hmoob nplog
=============================================

cov npoj yaig,
hais txog nplog tsim hmoob mas kuv xav tias nws kuj muaj thiab tab sis
yuav tsis muaj tag npaum li ib txhia hais hauv no. hmoob los yeej lim
hiam rau hmoob kawg nkaus li thiab.
muaj ib tug leej niam nws tso nws tus tub tseg (tseem me me)tau 24
xyoos rau sab cob fab, vim nws tus txiv raug tuag lawm ces cov kwv tij
txeeb yuav tus tub tseg tus ntxhais rau leej niam coj khiav tuaj lawm.
nyob nyob tsaib ub, hnov tias nws tus tub nyiag tau kev tawm los thawj
lpdr, thiab los zeem tau ib yim neej tsa ua yog nws niam ib xeem
hmoob. nkawd ob niam tub sib tiv tauj tau, ces tus neej tsa tshiab
ntawd kuj pab ua ntaub ntawv rau nyob, tab sis leej niam yuav tsum xa
khoom, xa nyiaj kom sib npaug zos, mas thiaj tsis muaj teeb
meem(hostages situation).
tsaib no, 2003 leej niam thiab tus txiv tshiab thiaj mus saib tus tub
nyob laos. tag nrho sawv daws; tus neej tsa tshiab tsev neeg thiab tus
tub, tus nyab, 2 tug me nyuam, kuj tuaj pem qaum mouang kasi tuaj tos
niam tos txiv nram vt. vim txoj kev sib ncaim sib nco, sawv daws kuj
quaj tsa suab hlo, quaj pov khawv nkaus, cov neeg tuaj pom tsis hais
hmoob los nplog yeej nrog quaj tib si. tau 2-3 hnub tom qab, leej niam
thiab leej txi tshiab txawm sab laj tias yuav xav coj tus tub los nyob
vt los sis km52 kom xwv thiaj yooj yim txoj kev ua ntaub ntawv sib
tos(sponsoring)tuaj miskas. hnov li ntawd ces tus neej tsa tshiab kuj
pom zoo tias mam pab ua ntaub ntawv nyaib npas xis khauj khuas no, ces
txawm ua ntej rov qab dua mouang kasi lawm. tseg lawv cov niam txiv
tub nyob hnub puav zoo siab mam lawv qab.
tab sis thaum tus tub lawv qab mus txog ces qab teg ntxeev ua qaum teg
lawm laid; tus neej tsa tshiab cem tawg ntho hais tias:" tuag laud! ua
cas koj yuav tsis tsim txiaj es koj muaj ib rab yaj phom(pistol) zais
cia hauv koj qab hauv ncoo mas kuv saib ntxim li yog ib tug tub rog
qib siab rab sub. ntshai koj tua tau luag ib tug zoo nom lawm pob?
zaum no mas koj yuav mag txim kuv yuav pab tsis tau koj lawm laud!"
hnov dheev li xwb ces leej npawg cob fab lub neej qaib qus rov raws
tau nkaus dua. yawg moj tuam ntseg loo dua ntais sab av tso tau sab
nraum ub lawm awd. lawm txog ta no tsuas hnov tias txog chaw lawm xwb.
lub ntuj yuad lub ntuj...thaum cov kwv tij txeeb ntiag ntawm leej niam
xub ntiag lawm tav nov, twb dua rhe leej niam nplooj siab tsis txawj
tag. tsam no, nyuam qhuav sib ntsib li npau suav xwb txawm siv rov sib
ncaim dua lawm os lub ntuj awd...!
leej twg thiaj pab tau nkawd ob niam tub no thiab mad?
tseemyeej. (this is a real story; the mother live in mn)

cov niag ntsej muag ruam li nej es hniaj hnub tuaj sib cav sib ceg sib
rhuav xwb tsis muaj ib tug yuav ua tau ib qho ab tsi li es pheej hniaj
hnub tuaj khav nej cov ph.d so quav hauv no xwb. nej twb khiav tias
nej kawm tiav politics, tiav ph.ds, tiav doctors, tiav lawyers, tiav
li ub li no es cas nej ho tsis mus hais kiag nplog kom nplog tsum ma.
nej twb khav khav tias nplog hlub nej thiab pab nej no nev? nej twb
hais tuaj nplog phab thiab qhuas nplog heev ua luaj ces tsis mus nrog
nplog nyob es pheej tseem caum hmoob nyob rau ub rau no xwb. kuj khiav
mus nrog plog nyob kiag los poj.
cov neeg ruam li nej ko es thiaj li tsis muaj teb chaws mas. niaj hnub
muab yus rhuav thiab tua yus cov neeg ces yog nej cov ntsej muag ruam
koj mas.
tsis muaj qhov muag pom lub lwm lub teb chaw es saib luag ho ua li cas
li es tsuas pom niaj hnub tuaj sib rhuav xwb. zoo li nej ces yeej kawg
yuav tu noob thiab ua luag qhev mus kom txog hnub tuag xwb mas.
amen

npawg hmoob nplog,
ua tsaug ntau ntau rau koj cov lus teb.  koj lub tswv yim thiab lub
zeem muag tsis phem kiag li. koj hais yog kawg nkaus li lawm.  muaj
qee yam kuv yuav tsis pom li koj pom; muaj tsav koj ho yuav xav txawv
kuv thiab.
kev kub xaj kuv tseem pom muaj kev mus.  txoj kev tseem loj thiab dav
tshaj 29 xyoo dhau los.  tab sis peb hmoob feem coob tag kev cia siab
ib yam li koj lawm vim sawv daws raug dag kob huam tas los lawm.  koj
lam ntsia mus saib ntuj puas tshav rau sab ntuj hmoob nyob.  thaum twg
hnov lus thov txog, thov tsa qhov muag ntsia thiab.
muas pos
===================================================

tseemyeej,
ned, ned, ned, nws yog yus tub hmoob rov ua rau yus xwb, nws tsis yog
nplog ua li sad.  kuv dhuav cov hmoob taug nyeg, siab phem, siab ntais
ntuj, thiab huab noj huab haus no dhau heev li.  tus neej tsa tshiab
koj hais ntawd paub tias yog tus tub ntawd tsiv los nyob rau vt ces
nws yuav tsis tau nyiaj lawm, yog li ntawd, thiaj li khawv tswv yim
hem tus tub ntawd kom nws ntshai thiab nws muab nyiaj rau tus neej tsa
tshiab ntawd mus them nom nplog, tab sis qhov tseeb yog nws twb yuav
kaus tus tub ntawd ntag.
peb cov hmoob nyob tim nplog mas tseem tab tom txog theem yuav sib
kaus loj xwb vim teb chaws nplog tsis muaj kev cai lij choj nruj los
tsav pej xeem sawv daws ces tus xav ntaim noj ntaim haus li cas los
tau, tshwj xeeb tshaj, yog yus cov hmoob vim lawv tseem ruam heev li.
peb nyias yuav tau mus rau nyias cuab kwv tij kom paub xyuam xim thiab
tswj lawv lub neej tsis li ntawd ces yuav muaj kev puas tsuaj rau
lawv.
neohmong

neohmong,
qhov kuv hais ntawd yeej tsis iab liam leej twg. yawg neej tsa tshiab
tseem muaj phlus quaj hmluj hmlav thiab seev uj iv rau ib daim roj
hmab tuaj seb ob niam txiv tim mikas no pos xa nyiaj mus rau nws pab
tiv tauj kom rov los no hos. yog twg xav paub tseeb ces mus nug tus
hluas ntawd niam nyob mn.
tseem muaj ib tug phooj ywg hmoob muag air tickets hais rau kuv tias
yog yus yuav direct rau nplog teb mas mus txog nram tshav dav hlau
yuav mag cov yawm hmoob zov rooj vag khuj tias yus cov ntaub ntawv
tsis raug cai, yuav tau muab ntsiv quav rau lawv yaim no. hos yus ho
yuav ticket via bangkok es mam caij bus mus nongkhai no ces yawg bus
driver mam mus leg ntaub ntawv xwb koj yeej tsis tas nqes tsheb li.
yog li mas ua cas thiaj pheej cem nplog ua luaj mad?
tseemyeej.

tseemyeej,
kuv yeej tseem koj cov lus lawm vim kuv hnov tej zaj teeb meem tswm
sim rau hmoob zoo mus li qhov koj hais no thiab.  li kuv hais lawm,
cov hmoob nyob tim nplog teb mas lawv tseem tab tom txog qhov yuav pib
sib kaus noj sib kaus haus li thaum i peb los nyob yeej thoj nam vib
nais es hmoob muag kub twj kum thiab kub kauv qaib cuag li lov ntsaug
xyoob maij laib tom thaib teb los ntxias hmoob nyiaj xwb.  txog mam
xyuas zoo zoo no ua cas yog kuv twm dawb thiab kaus taw qaib thaib
xwb.  txawm yuav sib kaus li cas los xij tsuav yog txhob sib rho siav
xwb ces tau lawm; leej twg ua ces cia tus ntawd mus nyob txim xwb,
thov txhob tos kev tua pov tseg li yad tas los lawm.
sawv daws cov yuav mus xyuas nplog teb kuj tsis txhob ruam ruam es mus
thawj tej niag hmoob huab noj huab haus ntawd thiaj lau, yus mus yus
xwb tsis txhob mus thab lawv, yus mam ua yus tej ntaub ntawv thiab yus
mam yuav yus pib dav hlau xwb los yeej tau ib yam sad.
neohmong