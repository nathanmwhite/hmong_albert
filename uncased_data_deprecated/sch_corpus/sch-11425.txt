cov phoojywg,
yog tham txog zaj no mas peb yuav luag txhua tus nyias yeej muaj nyias
ib txog dabneeg uas iab siab tshajplaws li os! thaum lub caij ntawd,
kuv los yeej tseem yau thiab, tej laus mus twg ces yus tsuas mus twg
xwb. hos cov tijlaug thiab cov muam hlob mas lawv quaj zom zaws sib
hais tsis haum txog qhov yuav mus rau txoj xub ke twg. ob tug laus
yuav kom mus nce roob, hos cov hluas yuav kom hla los mus rau sab
thaib. txog qhov kawg ces cov laus ua tawvqhawv kom yuav li cov laus
hais no ces sawvdaws thiaj yuav li tej laus hais. peb thiaj li tau mus
noj nplooj hmab nplooj ntoos dai siav
tau 4 xyoos txwm nkaus.
li kuv twb piav ib zaug dhau los lawm, nej ib txhia mas yeej yog txoj
nyem kawg, hos ib txhia mas tsuas hnov luag hais xwb, hos kuv mas og
ib tug tau mus experienced toxg kev noj mov qosnpuas, qos ncoom,
sabyajthawj, mosthij, plawv suab, movtxoob, movtoovlaj & pobcausntoo
tej tibsi. thaum tau noj mov kuam mov kws, qovzoov, qoszaj mas twb yog
hmoov zoo kawg, thiab thaum tau noj cov npooj taub laus laus, noj zaub
plabnpuas xyaw kua dis mas twb yog zoo haujsim. thaum peb tau mus noj
pobcaus ntoo tau yuav luag ib nrab xyoo mas thiaj yog txomnyem ti txha
nkaus. ntsev los tsis muaj noj; mus cuab yej cuab ntixav tau naskauv
nasdais thiab nas txhujntsim los los yeej coj los noj tsuag ntxuag mov
pobcaus ntoo xwb. kawg hais tias tibneeg cov quav ces zoo li tsiaj cov
quav lawm xwb.
tabsis yog muab hais mas peb cov yau tseem yog cov txomnyem los tseem
haujsim, hos kuv cov tijlaug, niamtij thiab cov muam hlob mas lawv
thiaj li yog cov uas txom nyem dua ntais. vim lawv yog cov mus nrhiav
los rau sawvdaws noj; lawv yog cov muab txojsia mus pheej, muab lub
zog mus pauv seb puas pauv tau me ntsis mov lossis pobkws los cawm cov
yau thiab cov laus txoj sia. lawv yog cov taum noj phem dua, tabsis
tseem yog cov uas khwv tshajplaws. tham txog zaj no mas kuv yeej tseem
tshuav cov tij cov viv li ntxiaj ntsim ntau yam pauj tsis tag.
tshuav ib qho uas iab siab tshajplaws; qhov ntawd yog lub suab phom
nrov. kuv tus kheej, thaum tseem yau ntawd, pom mostxwv npes tawg cig
liab vog ntawm qhov muag ua yus fos ntais, pob ntseg nrov ziv, thiab
yoob tag nrho. cov laus thiab cov hlob nthos nkaus yus tes cab khiav
tsuj pos vamleeb chob taw yam tsis nco hmov mob tag nrho. cov direct
attacked li no raug peb zaug nkaus, hos dua li mas yog hnov nrov ze ze
yus xwb. yeebvim li no,  thaum hnov kiag lub suab phom loj (npes & 60)
nrov tag nrho es ho hnov lub suab ak 47 nrov tuab ntws lawv qaib; luab
suab no mas niaj hnub no yog khob kastham nrov xwb twb ua rau yus lub
plawv dhia tigtoog ceev dua qub tuaj. twb tau 35 xyoos no lawm, tabsis
lub suab phom no twb tsis tau ploj hauv yus lub hlwb.
kuj yog muaj txoj hmoo, cov hlob thiab cov laus kujv pus pus tau
tsevneeg tuaj txog tebchaws no yam tsis raug kev ploj kev tuag. tsuas
tshuav ib tug muam, vim ntoo vau ces hmab nrog, nws thiaj poob rov qab
mus rau tim nplog lawm xwb.
hl

py hmong lao-- koj thiab kuv ces tej zaum yuav yog tib qhab nab lawm
ntag.  tham txog peb tej kev txhom nyem lub sij hawm ntawd mas tham
tsis paub tag.  tham txog thaum twg lub kua muag los.  cia hnub twg
sib ntsib mam li tham nawb.

hmong-lao,
twb npaum li peb cov no lawm, peb tsi chim npaum li cas rau nplogliab
lub sijhawm no lawm mas yom os.  kuv los yeej pom movtxwv yas liab pe
vog ntawm qhov muag tib yam...khiav tsi paub khiav, tej niam tej txiv
khiav tag lawm--yus cias li lam maub lawm xwb.  pos thiab dabtsi chob
qab ko taws tag los tsi nco qab hnvo mob.
mos tswv pom loj tseem tuaj twg kiag ntawm kuv tsi deb, suab mas yas
puv nkau cov ntoo saum kuv taubhaus...zeegtsawg xwb. qhov zoo ces yog
tsi raug kuv kiag xwb.  thov khiav los, pom neeg tuag tseem tsi tau
lwj, pom qhov phom raug li cas rau li cas tagnrho--twb tsi muaj leej
twg faus, tuag li tsiaj xwb.:(...cov pob caus ntoo koj hais ntawd ces
peb cov no tau noj tagnrho.  li koj hais os, peb tseem yau es tej niam
tej txiv yog cov ua mus khwv thiab mus phov los rau yus noj xwb.  tej
neeg mus nrhiav khoom noj li no, tseem raug tua tuag thiab kwv coj los
rau yus pom thiab... li kuv ib txwm hais rau tej zoo hmoob, thaum lawv
noog kuv os.  kuv hais rau lawv tias, peb cov no ces yog vabtsaus hlau
tshau peb tawm los lawm xwb.
ua tsaug rau koj zaj dabneeg,
born2behmong

all,
sawvdaws hais tau o.k lawm, tabsis kuv ntsawv siab me ntsis txog nyuag
kwv dr.faj cov lus uas nws hais rau vajtswb thiab cov tub kawm
vientiane?
nws lo lus tias nws tijlaug yog vajtswb qub phooj ywg no txhais hais
tias qub phoojywg ces zoo nkaus li tej qub ris, qub tsho, qub khau uas
siv tag ces ua ntia tseg puas yog?
dr.faj twb yog ib tug tub txawg tub ntse es ua cas tseem hais "khus
xab nas"maj? sawv daws yeej paub lawm tias meskas tsuas lav thauj
3,000 tus xwb, luag yeej puam chawj tej pejxeem tseg tom qab no las
sav. sawvdaws puas nco tias txawm sawvdaws yuav cem nkaug tes nkuas
rau cov tub kawm los thaum kawg, kuj yog vim muaj cov tub kawm pab
thiab es hmoob thiaj dim tshaj 3,000 tus los rau vientiane lawm thiab
ne. peb cov tuaj hauv sch no, leej twg paub meej tias lub tebchaws
nchuav no puas yog vim lawv ua nchuav maj?
piv li lub tsheb yuav tsum muaj lub log(tire) thiaj khiav taus, tabsis
kuj yuav tsum muaj tus cheem (brake) thiab thiaj yuav nres taus thiab.
nyias yeej muaj nyias chaw siv nav. thaum tsheb khiav kev deb, yeej
xav kom lub log ntog sas lam tsis theem li, yim ceev yim xav kom ceev
tshaj,  tabsis, thaum txog kev tsem, txog kev ntxhab, los sis, txog
chaw lawm, yeej yuav tsum siv tus brake los cheem thiaj nres tau nav.
cov tub kawm ntawv no, zoo li tus brake tsheb uas siv thaum yuav poob
qab ke thiab ne. neeg ntse, tsis lam hais tej lus saud nawb.
koj cov lus "ua txoj npuab lawv qab tshob" no txhais tau tias nej yeej
tsis ris vajtswb thiab nws cov npojyaig txiaj ib qho luaj dev mub li
laiv yom? tej hmoob pejxeem twb tsis kawm ntawv siab li koj, thaum
muaj chaw txhawj xeeb, yuav muab tsiaj los txi dab, luag tseem txaug
ntawv los ntua thov muas nws txoj sia thiab nws lub zog mam muab nws
tua txi dab. yog tsis muaj tsiaj tiag-g, luag fiv lo lus qhuav-v xwb
los, thaum txog chaw, luag tseem nco ntsoov pauj kom dab teb dab chaw
zoo siab. tabsis vim li cas,  nej pab kwvtij ntxias nws pab tau nej
dim tuaj tebchaws no tag, txawm tsis xav ua nws ib los lus tsaug qhuav-
v, los tsis tsim nyog hais lus mom nws txheej ua luaj nawb.
tos peb hmoob tsis nrog luag muaj vajhuam los vim ib tug tabmeeg mom
ib tug txheej li no ntag ne. luag lwm hais neeg mas, luag yeej muaj
rawv los lus "gratitude" nyob rawv luag lub siab laiv.
tseemyeej.

cov kwvtij phoojywg sawvdaws,
kuv nyeem nej cov story xwb twb ua rau kuv ntshai kawg li lawm. tsis
tas li tseem ua rau kuv kua muag poob rau nej txoj kev txom nyem. tej
zaum muaj ib txhia ntshai kuv twb pom thaum nej khiav npu taw taug kev
los mus rau hinheup ntawd. thov kom tsis txhob muaj li no rau peb
hmoob ib zaug ntxiv lawm. thov kom cov hmoob dd yog zaum kawg ntawm
peb haiv neeg hmoob. ua sawv daws tsaug ntau ntau uas nej share nej
cov story.
hm213

yuav kom tsi muaj li no ib zaug ntxiv ces there must be a drastic 180
degrees reform xwb lau.... hehehehe... peb hmoob ces nyuam qhuav tawm
tom hav zoov los txog xwb twb sib ceg liab muas tsus lawm es... li cas
los xij, thov kom yawm saub los sis tswv ntuj pab taw txoj kev ncaj
rau peb tej xeeb leej xeeb ntxwv taug...
nqq

yog lawm.. tseg ntev lawm tsi muaj leej twg tuaj ua pluav tshauv tawm
rau peb ntsia lawm.. hahahahaha.
ua tsaug uas koj kuj siv lub sij hawm los mus pab yeb peb tus kwv dr.
faj muas no thiab os...
nqq

hmong213......aw,
koj qhov lus nug thaum lub caij ntawd 5-15-1975 ces kuv nyob hauv vees
cas......mloog xov tooj cua saib lub teb chaws nplog yuav zoo li cas?
lub 4 hlis tim 30 sub hnov xov tooj cua tshaj tawm tag zog tias nyab
laj qab teb poob lawm meskas cov nkoj thaib ham thauj cov  neeg nyab
laj caum-m txhiab tus neeg tuaj rau meskas teb lawm.kuv ces twb npaj
fiv yeem kom nplog cia li poob saib peb puas tau tuaj meskas teb ib
yam cov neeg nyab laj thiab no tiag......ua li cas yuav zoo raws kuv
lub siab ua luaj tiag.......tau li 1 week xwb oib....oib ua cas cov
nav xwv xam hauv vees cas pib ua kub zuj zus lawm.........yog tseem
ntev zog ces kuv yeej npaj fiv yeem lawm.....cia tos me ntsis
tso......twb tsis tau-au 1 weeks ntxiv ces.......cov tub kawm ntawv
nplog mas ua heev-v li lawm lauj.........kuv pw mloog rawv xov tooj
cua saib nplog teb puas yuav poob xwb las as........hnub hnov kiag
tias peb yawg loj vp tawm plaws looj ceeb ces kuv zoo-oo siab tias
zaum no lauj kuv yuav tau mus meskas teb 100% tau mus  xwb-b......yawg
loj tsis lam tso peb cov hmoob pov tseg ib zaug........hnub tim 16 lub
5 hlis ces ib hnub kuv tuaj xyuas cov neeg hmoob khiav los nyob nong
khai ib zaug thaum ntawd tsis tau-au muaj tus choj ces caij cov nyuag
nkauj tshuab nrov pluj pleg mus xyuas lawv.......kuv pheej mus xyuas
lawv saib meskas puas xa mov tuaj rau lawv noj.......yog yus khiav mus
no puas yuav tau mov noj no los mas......mus xyuas lawv tau 5
hnub .....ua cas thaib kuj pub mov rau lawv noj thiab..........lub
caij poob teb chaws no mas kuv zoo siab tshaj plaws........yeej xav
ntsoov tias thaum twg mam tuaj txog meskas teb daim av yus lub hom
phiaj xav tuaj kawm ntawv thiab tuaj nyob.lub 5 hli tim 21 1975 kuv
thiaj hla rau thaib sab caij bus mus rau pem pak chom ,loei hla dej
mus rau nas nyaus mus tos thiab coj kuv txiv lawv khiav tuaj rau thaib
teb npaj tuaj mus meskas teb no laid........tim 23 kuv thiaj mus txog
tsev saum roob phwv nyawj, mus hais kuv txiv yawg thaub tsis kam tuaj
pheej hais qhov tshuav tej nyuj ,twm coob hwv tsis xav tso pov tseg
kuv txiv wb sib tham 1 hmo hais tsis haum li yawg laus tsis kam tuaj
li.......kuv hais txog tej 100% nplog liab yuav tsum ntes yawg mus xam
mab nas xwb-b.......kuv txiv kuj teb tias yog thaum yuav ntes-s tiag
mam khiav........hais -s tsis yeej thaub laus ces kuv thiaj hais cov
hluas ,kuv hu kiag cov hluas muaj hnub nyoog li 14 rov saum cov tsis
tau muaj poj niam muaj 12-13 leeg tuaj sib tham coj lawv khiav tuaj
thaib teb muaj kev tuaj meskas ces tuaj mus meskas.
tej zaum koj yuav hais tias kuv lam dag tsis muaj: koj nug kuv tus
txiv ntxawm kwv tij nrog koj nyob ntawm nej zos ko saib puas muaj
nawb:kuv hu cov hluas tuaj tag ces kuv hais rau lawv tias kuv coj nej
peb khiav mus thaib teb,peb yuav tsis tuaj ua lub neej rau thaib teb
peb mus txawv teb chaws, mus rau meskas teb.
kuv tus txiv ntxawm nrog koj nyob ntawd nej zos ko ntag,teb thiab cem
kuv tias......tub.......koj muaj lub hom phiaj loj tag npaum..... yuav
mus nyob meskas teb es koj ua puas yuav tau? thiab mus puas yuav yooj
yim npaum koj hais ko? ua li koj xav peb yuav mus nyob hov ntev rau
thaib teb? kuv teb yawg tias ntawm txoj kev mas 100% yeej muaj xwb-b
vim hais tias nyab laj qab teb luag twb coj cov neeg nrog meskas ua
rog lawm mas peb cov hmoob nrog vaj pov ua rog meskas yuav tsum coj
xwb-b.qhov mus nyob thaib teb mas kuv xav yuav yog 1-2 xyoo thiaj yuav
tau mus......yawg teb kuv ntxiv tias yog li peb cov coob yog cov txom
nyem peb yuav tsis muaj nyiaj mus muas noj ntev npaum ces peb yuav
tsis mus,kuv teb ntxiv tias kuv twb muaj me ntsis thiab......peb mam
mus ua thaib zog yeej yuav tsis tuag tshaib.......vim peb tib co hluas
xwb nad........yog kuv paub tias meskas yeej yug mov 100% ces kuv yeej
yuam kiag kom lawv tuaj lub caij ntawd lawm.......kuv yeej tsis paub
ces thiaj tsis yuam kiag.......hnub peb sib tham ntawd yog hnub tim 24
ces kuv cia lus li no hnub tim 26 sawv ntxov-v leej twg yuav nrog kuv
mus rau thaib teb no ces npaj tuaj mus nyob tom ntug zos tom ncauj
ke.......kuv nyob tom tos txog 7:30 sawv ntxov, ces kuv sawv kev mus
lawm.......txog hnub tuaj ces haub yaub tsis muaj neeg tuaj
li.......muaj ib tug kwv yog txiv hlob tus tub,txiv ntxawm tus vauv
nkawv 2 kwv tij thiab tus muam yuav tus yawm yij tsis tau-u muaj me
nyuam nkawv nyuam qhuav sib yuav.......lawv 4 leeg nrog kuv ces peb
thiaj tuaj lawm..........peb tuaj rau thaib sab caij bus tuaj txog si
xia mai vees cas sab tim ces peb tseem hla rov mus nyob tim vees
cas.......mus saib vees cas ua zaum kawg.........hnub peb tuaj txog
vees cas yog tim 29 lub 5 hli. nyob tau 2 hnub hauv vees cas tim ib
ces hnub tim 1 lub 6 hli sawv ntxov yuav tuaj tiag-g lauj ces kuv
thiaj fiv kiag ib luv yeem...6 tus qaib.
4 tug qaib 4 ntshua ntawv,4 daim xav txheej,4 tswm xyab mas fiv rau
ntuj.
2 tug qaib 2 ntshua ntawv 2 daim xav txheej,2 tswm xyab mas fiv rau
kuv yawg thiab poj koob yawg koob.
kuv hluas-s tsis txawj hais lus ntau ....tej laus yeej qhia-ia lawm
tiam sis yus tsis muaj tswv yim ces hais tsawg-g xwb.
ntuj ces kuv hais li no: lub ntuj hnub no kuv nyob tsis tau hauv kuv
lub teb chaws nplog lawm yuav tawm mus nyob lawm puag ntxeev ntuj rau
ub meskas teb chaws thov lub ntuj tsom kwm pov hwm kom mus txog thiab
kom tau raws li kub siab xav.yeej hais meej-j tias: yog kuv mus tsis
txog chaw thiab tsis tau raws li qhov kuv xav tau mas kuv yuav tsis
pauj koj nawb ntuj.
ntawm kuv yawg ces kuv hais li no:kuv yawg hnub no koj tus tub xeeb
ntxwv.....npe.... yuav khiav tawm teb chaws.......tas txhua txhia yam
yuav los thaiv tom hauv nttej, kevphem nyob tom hauv ntej mas koj los
tshem txhob pub rau koj tus tub xeeb ntxwv........yog mus txog chaw
tsis raug xwv txheej dab tsis mas kuv mam ua qaij ua no hu koj los
noj,los haus mam pauj koj.
kuv fiv yeem tag ces kuv mus hu kuv tus plig ntawd kuv lub txaj: plig
os... koj sawv nrog kuv mus txhob pw ntawd no lawm zaum no kuv yuav
tsis rov los pwm qho no lawm sawv los wb mus mog........ces nplhw-w
kuv lub txaj tag ces sawv kiag tuaj mus lawm........hla nas koom tuaj
mus rau si xia mai.......thiaj tuaj ntsib yawg phiaj zeb thiab kuamem
iab nkawv hauv si xia mai.
hnub tim 9 lub 6 hli xav-v tsis zoo siab txog ntawm kuv txiv rov qab
mus tos 1 lwm ntxiv saib........kuv thiaj caij bus thaib sab mus txog
pak chom hla dej rov mus txog nas nyaus kuv txiv hlob tab tom tuaj
xyuas kev txog nas nyaus wb 2 txiv tub thiaj sib tham ib hmo,txiv hlob
thiaj tu lus mee-j tias koj mus zaum no yog zaum kawg txhob rov los
tos peb ntxiv lawm.......kuv thiaj ua ib siab kiag........tab tom muaj
200 tawm leej hmoob khiav los txog nas nyaus.......kuv thiaj coj lawv
los hla dej dhau ces kuv rov los rau si xia mai ......muaj hmoo kawg
lub ntuj thiaj poj yawm txwv koob mas pab kuv kawg......los txog tau 3
hnub ces lawv tuaj thauj kiag peb cov nyob si xia mai los rau namphong
lawm lub 6 hli tim 20 1975 yog pab kawg lawv thauj lo rau
namphong.yawg phiaj thiab kuamemiab peb ces zaum tib lub bus ua ke
los........tam sim no nkawv twb tsis paub kuv li lawm thiab tiag.
lub 2 hli 1976 peb pab xum 2 los rau vib nais.thaum los xam phaj tuaj
meskas,kuv tsis tau muaj 18 xyoo ces kuv xam phaj nrog ib tug txiv
ntxawm kwv tij tuaj,paub meej-j tias xam phaj tau lawm lauj.
kuv thiaj mus yuav qaib los pauj 2 lub yeem kuv fiv. cov phooj ywg
pheej dag tias tuaj txog meskas mas yeej tsis pom ib tug qaib,ib tug
npua cia li........kuv thiaj muab pauj kom ib tag,ob tag.
hnub tim 1 lub 6 hli 1976 kuv sawv kev tuaj mus meskas, tuaj txog
bangkok poob npe tsis muaj tus niam qhuav txiv qhuav txais nyob
meskas.thawj-j tus ces kuv txiv ntxawm txawm muaj cancel tsis tau-au
xav tuaj no los mas.peb tuaj nyob bangkok tos hnub tim 22 mam tau tuaj
peb tuaj mus rau sab fab kis teb mam tuaj rau new york.
thaum tuaj txog new york mas yog nqi mus tsuj tau av mas kuv lub siab
yeej xav tias kuv yuav khoov mus nwj kiag meskas daim av ua kuv ua
npau suav toog yuav tuaj nyob......nqis tsis tau ces lawv mam xa peb
ya dav hlau tuaj rau nc twb yog hnub tim 24 lub 6 hli sawv ntxov
5:00am peb mam los txog nc........thaum peb tus niam qhuav,txiv qhuav
tos peb los txog kiag lub trailor kom peb nyob ces kuv nqis nplhuav
kuv pe kiag daim av meskas kuv hais tias kuv daim av zaum no kuv yuav
tuaj nyob tuaj tsuj koj thov kom kuv ua dab tsis mas tau noj,tau haus
raws lub siab xav.
haub yaub piav ntev lawm pheej tsis txawj tag li:
raws li nej coob-b tus piav ces nej raug kev txom-m nyem noj nplooj
hmab,nplooj ntoos,qos ncoo,plawv toov laj,pob caus ntoo......etc.lub
caij ntawd ces kuv tau zoo li tau zoo noj qaij li noj qaij.......noj-j
qaij dhuav tag li.....xyoo 1976-1980 mas kuv mas nqhis-s zaub ntsuab
hmoob,nqhis tej plawv kav theev coj los xyaws nas ncuav thiab nqaij
mos lwj kawg li.
hais ncaj rau nej cov txom-m nyem: kuv mas poob kiag teb chaws ces tau
zoo noj tau zoo hnav tshaj plaws:
nyob nab phoos ces niaj hnub mus tham hluas nkauj rau ub ,rau no yus
kuj muaj me ntsis nyiaj thiab ces tab mus tom lawv lub tsev muag khoo
yuav pepsi thiab khoom qab zib noj tas zog xwb.
los txog vib nais haub yaub haj yam los lom zem niaj hnub coj hluas
nkauj nce roob siab......ua cas yuav lom zem tag npaum li.......mus
pab hluas nkauj ua teb zaub......sib de...sib de cab npab mas ntsuab
tag......lub caij ntawd sai tsis yog tham ib tug 4-5 tug diam laid.
peb tuaj txog meskas thaum peb nyob nc 9 lub hli tom mas tsis tau muaj
hmoob coob ces kuj tsis muaj hluas nkauj tham lawm.peb ho khiav kiag
los nyob ca ntuj aw......yus rov ua phab ej mas haj yam haib
tuaj........thaum ntawd los peb phaum no tseem tham tau 4-5 tug hluas
nkauj thiab........yus ho muaj lub luv khaub hlab caij lawm thiab
mas......tsuas pom khiav ce toj nqi taug tham hluas nkauj txhua lub
weekend.
cov phooj ywg kuv hais rau nej tias lub caij poob teb chaws tsis tim
leej twg li nawb lub caij ntawd ces tim yus leej txiv txiav txim siab
yuam kev ces kawg txom nyem:
nej ib txhia nad yeej loj lawm yog yus ua tsis tau txiv neej yawg
nkaus-s xwb: hmoob hais tias luag tsaj ces nej tsis nrog luag tsaj nej
thiaj mus dev nuam yaj puag pem roob phwv npiab.
luag ua nej tsis nrog luag ua nej thiaj mus ua txiv thai liab zov tsua
pem roob phwv npiab.
tej laus lub hlwb khiav qeeb los nej lub niag tseem ho khiav qeeb
tshaj ces kawg tau kev txom nyem.
lub teb chaws nplog ntawd nad......lub niag me-e khiav ib sas ces txog
tom thaib sab,khiav ib sas ces txog tom nyab laj sab.es nej mas khiav
tsheej xyoo(khiav 30xyoo) nyob saum roob phou xam,moos pheeb cig mus
ncig los qhov qub saum lub roob qub xwb.....yog xav khiav tiag-g
nad......2-3 lub hli xwb yeej tuaj txog thaib teb lawm nad.......nej
yeej xav-v ua nom thiaj cig mus cig los lub niag roob qub.
sawv daws yuav tau hais lus tseeb.........cov poob tom qab thaum pib
nws yeej hais tias nws tsis npaj tuaj......thaum tau kev tw mam tuaj
lub caij ntawd nplog liab ua nruj li nruj......tsoo-oo tuaj txog no
ces ho liam tias tej nom tsis hlub.......tim yus tus kheej nkaus-s
xwb.........cov hmoob nyob puag tom cia teb nyab laj twb khiab tau los
txog thaib teb.......nej nyob nas xus xwb ho khiav pheej tsis dhau li
no mas dag dhau lawm nawb.
thov sawv daws txhob cem-m lwm tus tsuas ros yus ruam ces yus thim yus
txoj kev ruam txom nyem.
kuv txiv kiag los yog lawv txhob ntes coj mus kaw xyov nws puas tseem
yuav khiav tuaj thiab......pom kiag dej dag mam ua ib siab khiav tuaj
ned.
sib ntsib dua

phwvnyawm......koj mas tam tseeb lauj, luag sawv daws cov poob rau tom
qab twb raug kev txom nyem dhau li lawm los koj tseem hnyos lawv
thiab. koj yuav tsum paub hais tias lub sij hawm ntawd sawv daws feem
coob cov poob qab ntawd lawv tseem yau, tseem yog menyuam yaus xwb es
lawv yuav paub txiav txim tau dab tsi naj. koj sim saib koj thiab koj
txiv twb hais tsis sib haum. koj twb dhia koj los lawm. it is very
easy to flee from roob phwvnyawm los mus rau thaib teb. that is not
easy rau lawv khiav sab lawv nyob ntawd los mus.
qhov kuv chim siab rau mas yog cov hmoob uas twb khiav ciaj khiav tuag
tuaj txog thaib teb lawm es tseem tsis kam xam phaj tuaj mus. muaj ib
txhia twb xam phaj tau lawm, thaum lawv coj bus tuaj tos tseem khiav
lawm thiab. cov hmoob no mas yog cov hmoov tas lawm. cov hmoob no ces
twb tau 35 xyoos lawm los lawv tseem zoo lawv li qub. tej yim ces
tseem txom nyem tshaj qhov qub lawm thiab.
li cas los ua koj tsaug rau koj zaj story. koj yeej sau kiag thaum pib
los txog ntua thaum koj yuav poj niam. ua rau kuv nyeem nyeem qhov
muag txaij tag...hahaha. kuv yeej xav sau kuv zaj thiab tiams sis cia
kom txog xyoo 36 tso kuv mam sau vim hais tias yog sau ces yuav ntev
kawg li.
hm213