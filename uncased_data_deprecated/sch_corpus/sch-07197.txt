nkaujnyiag,
ua cas tseem hais li koj thiab.  kuv muaj ib cov neeg nyuam qhuav
khiav nplog teb tuaj rau tom koos thej.  lawv hais tuaj rau kuv hais
tias lawv twb tuaj ua tau ntaub ntawv xam phaj tag rau hauv un lawm,
tos tawm npe tuaj lawm xwb no laiv.  ntse cov los nplog teb los tseem
yuav xub tau tuaj paub yog li no nas?
anyway, i know this is a joke.  peb cov hmoob ruam ruam es xav hais
tias un coj mus xwj xwb los hais tias twb yog xam phaj tuaj misliskas
lawm no es qhov no thiaj li ua rau ncha mus thoob lub teb chaws nplog
es thiaj ua rau peb cov hmoob uas ruam ruam tsis paub qab haus dab
tsis thiaj pheej khiav coob coob tuaj rau thaib teb tam sim no.  nej
cov nais loj ua hauj lwm rau koom haum yuav tau mus lawm tim thaib teb
mus pab qhia rau kom lawm ho paub ghov tseeb thiab.  kuv twb yuav mus
ob peb zaug, tab sis muab xav los yus yog ib tug neeg dog dig xwb mus
hais los ntshe lawv yuav tsis ntseeg.  nej cov ua hauj lwm rau koom
haum muaj koob muaj npe, thov nej mus hais rau lawv mas lawv thiaj
yuav ntseeg.
koj xav saib puas yog mas, nkaujnyiaj?
-cha.

thanks, nkauj nyiag, for sharing.
zaum no ces hmoob ua neej nyob los yuav tau qhia neej, tuag los yuav
tau qhia dab li lauv.... hehehehehehe...
ms

nkaujnyiag....
do you know what i know? koj txhob ua rua moob ceeb, puab sis tua tim
qhovtsua koj laav mog!

***@hotmail.com (zoo) wrote in message news:<***@posting.google.com>...
zoo,
txawm yog nej tsis pub qhia qhov tseeb rau pejxeem hmoob, nej tseem
niaj hnub mus dag hmoob hais tias thaum luag tos cov hauv wat
thamkrabok tuaj lawm tag, luag tseem yuav tos cov sab nraud thiab kom
cia li los nyob tos. nej tseem mus ua rau hmoob xav hais tias america
tshuav hmoob nqi, america thiaj mus tos hmoob zaum no. mas tseem yuav
tos kom tag cov nyob tim nplog teb thiab.
yog kuv hais qhov tseeb, nej tsis txaus siab, ua cas nejho tsis mus
tso cov hmoob khiav los raug txim tim thaib teb? yog hmoob sib tua
tuag los vim nej mus dag kom hmoob los ntag puas yog? txawm yog nej
tsis paub nej qhov txhaum li, luag twb hais meej meej hais tias, zaum
no yog zaum kawg uas luag tos hmoob tawg rog nyob thaib teb. yog
leejtwg tsis muaj npe nyob rau daim database, tus ntawd yuav tsis muaj
cai mus xamphaj. nej tseem hais tias, luag twb pib sau npe xamphaj dua
lawm.
qhov tseeb, yog the unhcr tsis muaj cai refuse tsis kam sau npe rau
tus neeg uas nws mus hais tias nws yog neeg tawg rog. luag txawm sau
npe tag los luag tseem yuav xamphaj. nej coj neeg mus sau npe tag xwb,
nej txawm siv hais rau pejxeem hmoob hais tias luag pib tos hmoob mus
america teb lawm.
kuv xav hais tias nej cov mus dag kom hmoob them nyiaj rau nej es nej
lav coj lawv mus register tom unhcr yuav tau mus daws cov teebmeem tim
thaib teb tamsim no nawb. luag hais tias tamsim no cov hmoob mus
register coob coob li obpebtxhiab tus ntawd tsis yog neeg tawg rog.
mas txawm lawv twb mus sau npe tag lawm los, yuav tsis muaj npe mus
xamphaj.
tabsi, kom nej paub tseeb hais tias peb cov neeg khiav los ntawd, muaj
peb pab neeg. ib pab yeej yog los pem havzoo los tiag. muaj ib pab yog
cov raug tsoom hwv nplog iab liam hais tias lawv yug cobfab. hos ib
pab yog cov neeg ua nej mus dag hais tias yog lawv them nyiaj rau nej
coj lawv los txog thaib teb ces nej yuav muab lawv register tuaj rau
america teb. nej co ntawm koj na, yog cov muab hmoob tua ntag, tseem
hais tias yog kuv thiab.
tamsim no the unhcr tau txais ntau txhiab lub npe, hmoob hais tias yog
hmoob los pem phu npiab los nkaus xwb. tseem muaj ib co hmoob raug dag
mus nkaum pej tejteb tos. zaum no, unhcr tsis txais tos cov hmoob
khiav los register tom unhchr lawm ces, nej cov dag dag ntawm nej ho
hais tias, nej tsuas coj lawv los txog thaib teb thiab mus sau npe tag
xwb, qhov yuav tau tuaj tebchaws no thiab tsis tau yog cov txheeb ze
tim no lub luag haujlwm. nej ntxias hmoob los es kom cov hmoob america
mus ua nej qhev xa nyiaj los rau nej xwb puas yog?
ua cas nej yuav dag ua luaj? thaum kuv pab hais kom nej sawv daws
nyias taug nyias tsev neeg qab tsam muaj teebmeem raws li tej case
ntawd xwb, tseem txhaum nej thiab ntag?
kuv tsis tau hais tias hmoob poob npe tas tus no nawb. vim muaj neeg
hais tuaj hais tias lawv mus nug no, cov neeg muaj npav thaib ces poob
npe lawm no. kuv thiaj kom nej ua zoo taug qab, tsam nej tseem tos tos
li 4 families ntawd, txog thaum kawg nej tsis tau tuaj ces it's too
late.
yog hais tias hmoob tsis ua zoo mloog kuv cov lus es, hnov zoj xwb
txawm siv sibtua tuag zom zaws ces, nyob rau lub ntiaj teb no, yeej
tsis muaj neeg muaj peevxwm nrog hmoob daws tau teebmeem li. kawg
hmoob rov sibtua hmoob kom tuag tag xwb, leejtwg care ma? koj hais mus
rau koj cov lajmej pejxeem tim ub hais tias, yog lawv hnov kuv cov lus
caution no xwb, lawv lub siab txawm siv kub lug yuav sib tua no ces,
kawg luag pejkum teb ua kuv tsaug xwb.
nej yuav daws teebmeem tsis yog yuav dag kom hmoob muaj kev cia siab,
tabsi txog thaum kawg zoo li cov ua dag hmoob los rau tom bangkok
nawb.
zoo, thov txim os, kuv tsis yog hais rau koj ib leeg, kuv hais rau tag
nrog cov neeg mus dag kom hmoob raug kev txom nyem xwb. kuv tsis paub
yog leejtwg, tabsi cov khiav los ntawd yuav paub meej hais tias yog
leejtwg.
nkaujnyiag

nkaujnyiag,
koj qw nrov kawg li tabsis i wonder... pos muaj leejtwg mloog koj tej
lus?  kuv pab koj txhawj txog tej teebmeem no thiab.
lha

nkaujnyiag,
kuv hnov coob tus hmoob lub qhov ncauj tham ua zog koog tias cov yuav
tau tuaj teb chaws no tom qab zog ces yog tib cov hmoob khiav tim
nplog los tshiab nkaus nkaus xwb es yog li ntawd coob tus cov tseem
nyob tim laos hnov tias lawv cov ua ntej twb tau tuaj america tag lawm
no es lawv thiaj xij pheej khiav ua ris pes niab li no laiv. tseem
hnov lawv ib cov claimed hais tias cov hmoob nplog khiav los tshiab
rau thailand es tau tuaj tim us no mas yog the direct result of dr
rock lub human rights nkaus xwb, tsis yog lwm lub human rights
organiations uas niaj hnub rau rau siab mus lobby nrog state
department no laiv. yog tias muaj tseeb li hais tiag ces kuv yuav xaj
mus kom kuv ob peb nyuag kwv tij nyob tim laos tuaj ntsib dr. rock
kiag saib nws pab puas tau lawv tuaj thiab tiag. ua no koj puas muaj
recommendation li cas? raws li koj cov lus mas there is no chance tias
meskas tseem yuav txais cov hmoob nplog tab sis cas neeg pheej hos cav
nroo nreb tias there is a way...channel under the table thiab no laiv?
tsis yog koj lam muaj politic tias tsis khws no xwb paus, los yog koj
tsis paub txog lawv txoj kev screcte ntawd tiag?

nkauj nyiag,
ua le es zoo (vaajtsaj) txawm yog ib tug moog dlaag hab ntxag moob
tsiv lug rua thaib teb ntaag lov? nwg lub npe tseeb yog le caag? koj
qha puas tau rua peb suav dlawg paub?
hais li koj hais saum toj no ces meej thiab pheejxeeb kawg lawm lauv.
ua tsaug,
ms

txhob muab liam rau ib pab los ib pawg kiag li. nws yog tag nrho nej
sawv daws li responsibility. kuv yeej paub tias nej khav khav tias nej
ntse heev yuav ua kom luag qhuas nej hais tias nej muaj peev xwm heev
li no txog thaum kawg nej ua tsis tau yam nej tsim lawm thiaj li zoo
li no. vim yog nej under-estimate hmoob lub zog es nej thiaj li zoo li
ko.
muaj ib co xav kom muaj hmoob nyob rau thaib teb es lawv thiaj li tau
zoo ua teb chaws, muaj ib co xav ua kom luag qhuas hais tias nws muaj
peev, muaj ib co yog cov neeg xav tau hauj lawm ua xwb, nyias khav
nyias txog thaum kawg thiaj li zoo li no. yog nej tsis take
responsibility ces nej qhov creditibility yuav tsis muaj ab tsi zaum
no. zaum no yog pab twg daws tau tej teeb meem no pab ntawv yuav yog
pab keej thiab pab uas hmoob yuav raws caum. hos pab uas tab plaug tau
es tso tes plau ces yuav kawg khiavkhiav tuag tag xwb.
amen

***@hotmail.com (zoo) wrote in message news:<***@posting.google.com>...
zoo,vim yog peb hmoob tsis mloog qhov tseeb, peb thiaj yuam kev, ua
rau luag saib tsis tau peb.
qhov luag tos hmoob tuaj zaum no, tsis yog luag tshuav hmoob nqi, tsis
yog luag pom hmoob tsim txiaj nyob tebchaws no es luag tos hmoob tuaj
ntxiv li ib txhia xav. vim yog luag pom hais tias tsis tshem cov hmoob
tim wat thamkrabok tawm ces yuav kawv tsis tau lub wat. yog kaw tsis
tau ces, ntshe kev kub ntxhov rau luag ob lub tebchaws yuav tsis txawj
zoo.
hmoob puas pom qhov negative no ma? qhov koj wonder why only 15,000
tus hmoob tau tuaj xwb, vim yog luag tsis yog tos txhua tus hmoob raws
li hmoob xav. ib xyoo twg, luag tsuas pub 70,000 tus neeg tawg rog(tag
nrog ntiaj teb) tuaj rau america teb xwb. yog yuav muab hais li hmoob
xav ces, 15,000 mas tsawg heev, tabsi yog hais li luag tus policy ces,
yeej coob lawm, vim tseem tshuav lwm haiv neeg ua raug kev txom nyem
ib yam li hmoob thiab.
kuv yeej paub hais tias peb tshuav cov hmoob coob coob nyob tim thaib
teb txom nyem, tsis muaj ntaub ntawv ua pejxeem thaib. peb xav kom
lawv tau tuaj tag tibsi, tabsi peb tseem yuav xyuas qhov yog mam hais,
zoo mam ua. the state department twb hais tias, cia tos cov hauv tuaj
tag, luag mam pab peb xyuas txog cov tsis muaj ntaub ntawv nyob sab
nraud. tabsi, peb tsis tos ne. luag twb daws tsis tau tas cov teebmeem
hauv wat, hmoob twb los tsim teebmeem ntau li ntau rau tom bangkok.
qhov no yog ib qhov ua peb tsis muab txoj cai los nrog luag hais. peb
ua raws kev xav. thaum zoo li no, peb cov neeg tawg rog, los yog cov
yuav raug teebmeem tiag tiag, cia li poob nrog cov opportunists lawm
thiab. qhov no lau, qhov kuv hais tias, ua ntej luag yuav rov qhib kev
txais tos hmoob, ntshe yuav qig ncauj qig lus.
thov txim nawb, kuv hais li kuv pom xwb. kuv xav hais tias, ua ntej
yuav daws tau teebmeem, peb yuav tsum pom hais tias yog vim li cas
thiaj muaj cov teebmeem ntawd.
yog sawv daws yuav muab politic coj los play nrog the un and us ces,
nws muaj nws ib yam hais (cia kuv step aside). tabsi, yog muab txoj
cai(policy) los hais ces, peb muaj kev taug ntxiv. vim people make the
policy-tabsi yuav tsum hais kom nkag kis, the policy thiaj works.
nkaujnyiag

nkauj nyiag,
ua siab txias txias mad. hmoob yuav nyiam khiav tas lub niag tebchaws
nplog teb chaws nyablaj los los peb yeej tsi txhawj li. yog hmoob yuav
tuag ces hmoob nyob 20 xyoo hauv tham krabok ces hmoob tuag tas lawm.
niag fajkhaum cuas luam li kuv twb tsi tau txhawj es ua cas nej yuav
txhawj ua luaj. leej twg yog hmoob tus heev thawjcoj ces tus ntawd
yeej yuav los daws tau tej teeb meem no xwb.
yog koj txhawj npaum ko diam no ces rov los tim no kuv coj koj mus
nrhiav ib daim av tshiab rau hmoob nyob. kuv mam tsa koj ua tus un
rep. uas yuav los develope cov hmoob no. txoj kev kaj lug nyob ntawd
es cas yuav mus poob siab ua luaj. yus pom xeeb yog hmoob yus yeej tsi
txaj muag rau yus haiv hmoob kiag li.
yog nej ntshai tej teeb meem no no ces nej ntsia fajkhaum mam twv xob
rau nej saib. ua cas pheej yuav mus cia siab rau niag mab dawb ntawd?
hmoob tuag lawm ib phaum vim tus mab dawb ntawd xwb las sav puas yog?
es ntiaj teb no txawm tas rau nws lawm xwb lov?
nkauj nyiag, rov los tim no kuv muaj ib qho haujlwm tshiab rau koj ua.
koj yuav tsi feel sorry rau koj lub caij thiab tus dag zog kiag li.
fajkhaum

tsis yog nej cov me thawj coj hmoob ntawm koj txawm siv sibtham yuav
ntxias nkaujnyiag mus tu kav theej hauv hmoob daim av muaj 3 dag dav,
5 dag ntev lawm thiab lod? ua cas yuav hais txaus ntshai ualuaj? luag
tsuas txhawj txog tsam hmoob tsis paub txoj cai un zoo, ces raug cov
neeg dag mus ntxias hmoob khiav ciaj khaub tag xwb los ma, yawm dab
fajkhaum.
zoo heev, yuav tsum muaj cov siab tawv npaum koj thiab es hmoob thiaj
tsis ntshai ntshai lawv tus yeeb ncuab, tabsi, txawm tawvnpaum li cas
los, nco ntsoov hais tias muaj txoj cai yuav tau txhob hla. yog thaum
yus hla txoj cai lawm ces, txawm yuav ntse cuag chais los yeej hlais
tsis tau nqaij, tawv cuag hlau los luag yeej muaj cov equipments los
nchuav hlau thiab. kuv pom lawv cov cnc operator txua hlau mas, it was
so amazing. muab kiag ib thooj hlau tso kiag rau lub machine, ntaus
tsuag tsuag tus number xwb ces, ib pliag zoj, thooj hlau twb ua tau ib
lub shape lawm.  thaum txaus tawv, mam tawv, yog txaus muag los yuav
tau yoog luag txoj cai ntiaj teb thiab ma, lod?
txhob hais tias tim cov niag mabdawb xwb, tim yus tawv tsis txaus ne,
puas yog?
ua cas yuav hais tau txias siab ti nkaus the bottom of my heart li na
fajkhaum aw..thaum i kuv niam qhia ib zaj dabneeg rau kuv hais tias,
"hmab tuav ruaj, ntoo tuav zoo" kuv los tsis tau ces tsis los, no na.
:):):)
nkaujnyiag