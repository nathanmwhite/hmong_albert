cov npoj yaig,
niaj hnub no peb nyob teb chaw vam meej lawm nej ho xav li cas rau peb
cov qub lus lawm xwb?
1. ua tshoob kos:  yog tuaj lawm ces yeej tsis maj...yog maj ces yeej
tsis tuaj; cov lus mej koob mas hais li tiam sis zoo li coob tus mas
maj kawg thiab xav rov sai li sai tau...
2. kev txais tos qhua: peb tsev ti los siab tsis ti...
nej ho piav thiab qhia tias peb yuav xyaum hais li cas thiab thiaj
thwj peb cov lus hais kom muaj tseeb li yus hais; say what we mean and
mean what we say...
muaj lwm lo los qhia peb nyeem laug caij nyoog, thiab...
ua tsaug!

phoojywg txiabneeb,
cov sob lus no yog ib co lus uas muaj kuab heev. cov lus no, tej neeg
tsis muaj txuj (me nyuam yaus) yeej tsis paub siv thiab yog hnov los
yeej tsis paub hais tias txhais li cas. hais me me xwb, tabsis nws
ntxhais tau ntau ntau. muaj tej sob mas nws hais lawm ib yam tiamsis
ho txhais lawm ib yam. cov lus no tsis tsim nyob nrhiav lo los hloov
lawm; tsim nyog peb yuav tau muab qhia rau tej me tub me nyuam kom
tsis txhob poob. cov lus uas hais tau muaj muaj kuab no, feem ntau yog
siv rau hauv kab tshoob kev kos, kev plaub kev ntug, kab lis kev cai,
kev nom kev tswv lawm xwb. cia kuv ntxiv ob-peb sob no rau thiab,
yuam!
muaj li hais, hais li muaj
noj tsis tau yuav tuag, hais tsis taus yuav swb
rauj cuag thaiv, thaiv cuag zeb ntsuab
tsev nqeeb tsis zoo sim taws, tsev vuas tsis zoo sim zeb
haus cawv khawm peb hais lus khawm yim
noj nceb yuav tau taug cav, yov uav poj yuav sev yuav tsum taug neej
taug tsav
tub hlob tiav txuj, tub sawv tis puj; tub hlob tiav cev, tub sawv tis
sev
ntxhais hlob txij nqaj nthab, ntxhais sawv lis tsees mus ua luag nyab
ntxhais hlob txij nqaj tse, ntxhais sawv lis tsees mus ua luag sev
ua luag cwj nrig dhau dej, ua luag luag mus dhau zoov
ua niam txiv xov ntxiv xov xaws
dub twb ntxhua twg, ntuag twg ntxiv twg
ntuj tsis nqus tes, ntuj nqus taw
ntog ib teeg, sawv tsis ciaj neeg
nej ho ntxiv rau kom peb thiaj tau kawm,
hl

nov kuv yog niam huaj vam
ku ho piav meme seb nej puas nyiam, nyob li ntawm kuv mas kuv ho pom
tias 3 hmoob cov kev qhuab ntuas me tub me nyuam los yeej zoo kawg tab
sis zoo li muab tau tsawg heev,  thiab muab npaj tau lig hwv lawm,
tam  li kuv lub siab nyiam es kuv lub hom phiaj uas kuv yuav ua rau
yav pem suab mas tsis txhob ua paj lug ntxiv lawm txawm yog kab tshoob
kev kos, los sis lus qhuab ntuas , los sis yog  kev qhuab qhia, mas
kuv pom nws ua rau xiam sij hawm dawbdawb xwb, nws ua rau lawv tsis to
taub, thiab kawm tsis tau, thiab kuv pom tias nws tsis muaj ab tsis
zoo ntxiv li. nej ho xav li cas thiab?