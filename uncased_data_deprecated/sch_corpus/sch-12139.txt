cov phoojywg hmoob,
cia kuv muab ib qho topic los rau peb sis ceg kom zaum no txaus siab
kiag.  kuv xav tej zaum peb tej kev phooj ywg kuj yuav tu mus zaum no
los kuj muaj thaum nej nyeem kuv tsab post no tas.
last saturday, thaum 8-10pm ntawd, kuv mloog hmoob fresno radio 1680.
bee lis thiab ib tug kwvtij hmoob nkawv tab tom nyeem txog hmoob 18
xeem daim ntawv fooj hmoob tsiab peb caug fresno txog kev sis txeeb
noj nyiaj ua tsiab peb caug rau 2012 hauv fresno.  18 xeem lub tsiab
peb caug tsaib no ua poob peev tag mas mob mob lawv siab heev.  raws
li hnob radio, tsaib no mas vp cheem ua ntuj ua teb kom txhob mus ua
ib lub tsiab peb caug tshiab.  tiamsid lis ceeb thiab nelson lawv mas
tawm radio ua hnub ua hmo nqua hu hmoob mus tom lawv lub tsiab peb
caug.  tom qab ua tag, poob nyiaj lawm civ tub.  xyoo no lawv tig loo
tsis txaus siab, muab hmoob new year fooj kiag txwv tsis pub ua lub
tsiab peb caug 2012 no unless lawv prove tau kev noj nyiaj yav tag
los.  raws li bee lis twm daim ntawv ua lus hmoob ua hais niag tom
ntej tom qab, daig nrhab daig nrheev daig cua li ib tug neeg twb tsis
txawj nyeem ntawv hmoob li mas zoo li yog lawv 18 xeem fooj loj kawg
kiag.  tus kwvtij hmoob thaum nws ho twm ua lus english los haj yam
tsis zoo mloog tib yam.  hais lus english tsis meej tag nrho li.  xyov
yog yawg twm ntawv hluas nkauj los yog ntawv court li.
bee, koj twb yog ib tug media li koj hais.  ua li cas koj tsis prepare
muab daim ntawv no coj los txhais ua lus hmoob zoo thiab xyaum twm ua
ntej kom nws nrawm nroos li koj hais hauv lub siab tuaj?  koj twb hais
lus hauv radio no tau ntev tag npaum no ua li cas qhov no tseem ceeb
tag npaum li, koj ho coj tuaj ua dog ua dig twm li koj?  txhob chim
nawj, kuv hais li no rau koj.
tus kwvtij hmoob, yog yuav twm ua lus english, yuav tau twm kom meej
kiag es cov hluas thiaj li to taub saib koj hais dab tsi maj.  your
english pronunciation was so bad and sounded so awkward on the radio.
if i were you that night, i would never choose to read the document in
english at all.   i had to mute my radio's volume because it was
unbearable to listen.
lub ntsiab lus tsis yog kuv tuaj thuam bee lis thiab tus kwvtij hmoob
no nkawv li kev nyeem ntawv.  yog kuv tuaj tham hais tias ua li cas
tamsid no peb hmoob yuav mus liam txwv tshaj plaws li lawm.  hmoob
fresno muaj coob thiab muaj cov tsim txiaj ua city council, school
board member, principal, teachers, professors, md doctors ntau lub
clinic.  yog vim li cas tsis nyiam ua ib tug qauv zoo los coj hmoob
thoob ntiaj teb no.  pheej nyiam los sis txeeb nyiaj noj ntawm lub
tsiab peb caug thiab tej nyuam koom haum quav dev nej tsa no kom liam
txwv?
hmoob minnesota yog hmoob vam meej tshaj thiab muaj state senator,
state congress rep, muaj lawyers, md doctors, multimillion business
ntau lub, muaj famous preachers ntau tus, thiab muaj tub ntxhais kawm
ntawv siab tshaj lwm lub states tag nrho.  yog vim li cas cov hmoob
hauv minnesotat haj yam liam txwv los sis txeeb nyuag lao family tus
president ua, thiab july 4th ua?
peb tuaj mus nyob rau lub teb chaws vam meej usa no, xyov yog peb khav
theeb dhau cai lawm hmoob thiaj li ua ib co neeg tsis tsim txiaj liam
txwv ua luaj li no?
peb cov nyuag tuaj hauv no los, yog tib co nyuag xav tauj sis ceg kom
liam txwv thiab xwb.  kuv yog ib tug thiab ntag.  cas yuav dhuav ua
luaj!!  txis hnov tham lus tseem ceeb li.
bee lis nkawv lub hom phiaj tham hmo saturday ntawd yog xav kom tsoom
hmoob tuaj mus cheem tawm tswv yim pab kom ob lub koom haum hmong new
year thiab 18 xeem los ua ib lub tsiab peb caug.  liaj huas vaj run
hmong new year nrog tus ceo txam vaj(kuv ib tug zoo phooj ywg pog
thaum high school los).  18 xeem run by lis ceeb thiab nrog rau ceo
nelson vang(kuv ib tug zoo phooj ywg sis hlub ib txwm yav tag los
thiab).  liaj huas thiab lis ceeb nkawv kuv tsis paub zoo tias nkawv
yog leej twg tiag tiamsid kuv puav leej hnov nkawv cov lus tham nyob
rau tsaib no thaum lawv tawg ua 2 lub tsiab peb caug lawm.  nkawv
nyias yeej khav nyias txoj me kev hlub hmoob ntag, tiamsid lus dag
xwb.  hauv lub siab mas tsis kam hlub kiag vim nkawv twb tsis kam txo
hwj chim los pauv kiag ua ntej.
hnub no kuv xav hais hnyav rau kuv ob tug phooj ywg txam thiab nelson
neb.  vim li cas neb yog 2 tug phooj ywg thiab kwvtij, peb sawv daws
consicder tias neb txawj neb ntse, muaj education, thiab muaj lub siab
hlub hmoob pus yog?  vim li cas neb tseem ib tug tuaj ib tog tawm tsam
ua kom hmoob tawg thiab txhob los koom nyob ua ke noj ib lub tsiab peb
caug?  neb yog ntshaw nyiaj los neb yog ntshaw meej mom?  kuv hnov
kiag hmo bee lis nkawv tuaj tshaj tawm kom hmoob sawv daws hu xov tooj
tuaj qhia saib yuav ua li cas.  txhua tus mas kuj hais li ub li no.
yog kuv hu tau tuaj, kuv yog qhia bee lis nkawv hais tias cia li kom
txam thiab nelson nkawv tseg kiag txoj kev ntshaw nyiaj.  ob leeg cia
li tawm tag nrho txhob leg tej nyuag tsiab peb caug quav dev no es
liaj huas thiab lis ceeb nkawv thiaj li tsis muaj muaj ntsej muag los
khav theeb.  tiamsid, kuv yeej paub hais tias neb ob tug no, nyias
yeej tsis kam los ua tus xub swb kiag li txawm hais tias neb twb yog
ob kwvtij kiag.
thov nej cov hmoob uas niaj hnub tuaj tshaj tawm hais tias kom hmoob
sis hlub hmoob tiamsid tus kheej yeej tsis kam ua tus xub xub hlub
hmoob ua ntej no tsum txoj kev dag thiab lauj.  tus twg los khav qhov
hais tias kuv hlub hmoob no, tiamsid ua lic as tus kheej tsis los tawm
kiag suab tias cia kuv ua tus swb es los mus koom koj xwb no?
leejtwg pus muaj dab tsi los sis ceg ntxiv thiab?

nkag nram court kom court thiab lawyer tau pab siv lawv cov nyiaj pua pua txhiab kom lawv siab nqeg. tus judge nram court khob ib ob nyuag rauj saum rooj ces tiav. rau siab heev tiag seb leej twg yuav yeej nawb. fooj kom kawg mam mus ua 30 tsam hmoob tsis tuaj kiag li nej poob 2 3 puas txhiab thiab na. sim kiag poob thiaj paub. nyiaj ntau ntau faib rau court thiab lawyer pab siv thiab laud.

py leejtwg,
nyeem koj cov lus lawm kuj yog ib qho zoo uas yuav ua rau yus tus
kheej xub xub tig pauv hloov uantej, lwm tus pauv tsis tau los tsuav
koj pauv tau uantej ces twb nce ib qeb lawm. kuv los mam nrog koj pauv
uantej thiab nawb, wb li npe ntawm no txawm yog lub cuav xwb los cia
siab tias muaj ib hnub twg wb yuav tawm tuaj declare tias kuv yog
leejtwg, koj yog tus twg, qhov koj ua tau zoo rau lub npe hmoob yog
qhov twg, qhov kuv ua tau zoo rau haiv hmoob yog dabtsi?
qhov lam sib cam mas kuv tsis txhawb nawb...tabsis qhov ua kom tau ib
yam dabtsi tshwmsim ua txiaj ntsim zoo rau hmoob mas kuv xav kawg kiag
tsuas yog nyuaj heev rau kuv tus kheej li peevxwm xwb. ciasiab tias
peb cov kwvtij hmoob sawvdaws yuav pab fwj peb lub meejmom hmoob tsis
pub poob lo av.
x z

txog leejtwg,
yuav muaj kk, tsuas yog tseem tshuav koj thiaj tseem kk xwb lamas.
cov nram kos los nws muaj nws chaw mus cov pem no los nws muaj
nws chaw mus, cia sawvdawd ua kom kawg thiaj zoo sawvdawd siab
lwm hnub cov mamli kawm tau thiab thiaj li txawj los coj lawm pem
suab.
txhob mus cem/hais txog cov lawyers/doc kiag, lawv busy txaus lawv
lawm koj yawg.
yeejmeem sib fooj kom kawg peb thiaj paub tias leej twg thiaj yog
thiab thiaj ntse.

leejtwg....aw,
koj yuav tau ua zoo hais rau koj pab kwv tij hmoob vaj kom txhob sib-b
fooj nawb.lawv 2 pab no yeej yog ib pab neeg xwb nad.....yij liaj huas
thiab tub txam nkawv los yuav tau ua zoo nrog txiv kwj vam neeb
(nelson) sib tham li yus tej kwv tij....yuav tau tseg qhov koj tshum
kuv kuv tshum koj.....luag cov sab nram ces npaj qhov los loos ntxiv
xwb ntag hos......es koj nim yog txam thiab vam neeb nkawv phooj ywg
zoo los? kuv ham tsis yog thiab los mas........thaum xyoo 1980-84 peb
yeej ncaws npas ua kev hauv santa ana nroob qhib mas xyov sib tsoo pes
tsawg zaus li lauj........koj yog hmoob vaj ces koj yuav tau hais kom
nyhav zog rau koj cov kwv tij nawb.

sawv daws,
peb hmoob ib txwm yeej zoo li no puag suav teb los lawm. kuv tseem nco
thaum kuv nyuam qhuav tuaj txog teb chaws no, muaj ib co hluas hais
kiag rau kuv hauv ib lub meeting tias nej cov laus ko tsis txawj tsis
ntse thiaj li coj tsis tau peb kwv tij hmoob. hnub twg peb cov hluas
no kawm txawj tawm los peb mam li coj mas thiaj li yuav tau. ntuj
aws............cas 30 tawm xyoo dhau los no lawm, peb hmoob muaj tub
txhawj ntxhais ntse kawm tawm los coob li coob lawm, yog vim ua li cas
cov hluas no tseem sawv los coj tsis tau hmoob thiab. zoo li sawv daws
tseem ntse phem tshaj peb cov laus lawm thiab. tau nyiaj tsis txawj
siv ces yog hmoob ntag.
ntawm kuv ces tsuas sawv nce tsag nyob ntsia saib hmoob yuav sib chua
caj pas li cas xwb.
hm213

phooj ywg sawv daws, hmoob ces yeej zoo li no los mas.  zoo cia luag
ua yus tus nai thiab xuas rauj tsoo yus taub hau xwb ces yus thiaj mam
hnya hnya xwb, tab sis yog tus hmoob kiag ces kawg sib foob thiab sib
tshum kom koj los plam kuv los poob mus xwb tiag.  hmoob yeej tsis
sawm zoo thiab thov lub ntuj lub teb pab kom hmoob tsis txhob muaj teb
muaj chaw li nawb, vim yog muaj mas xyov hmoob tseem yuav ua plaub ua
ntug loj npaum cas tuaj thiab naw!!!!!  tos li hmoob nyiam nyiam.....
tso nyuj sib nraus thiab tso qaib sib ncaws, hmoob ces zoo nkaus li
ntawd ntag los mas!!!!!!!

cov yawg-- kuv mas kuv hais tias, welcome to the real world no xwb.
tsuav lawv siv txoj cai thiab ua raws txoj cai es tsis txhob rho riam
thiab phom sib chua hlab pa li thauv ub tim looj ceeb xwb ces cia lawv
ua lawv.  txoj kev no yog txoj kev yog lawm ntag.  kav tsij cia lawv
ua peb thiaj paub tias pab twg yog pab ua yog, pab twg yog pab ua tsis
yog.

kuv xav mas lawv nyias pom nyias qhov point lawm, yog li lawv thiaj li
zoo sib xwb mas yeej yuav cia court ua tus los luj lawv ob tog seb tog
twg yog tog tsa ces tog ntawd thiaj yog tog yeej.  yog peb tsis taug
luag txojkev ncaj ncees ces yeej yuav tsis tag thiab yuav tsis muaj
kev zoo siab.  cia luag court phua lub txim los rau peb ib tog twg
lawm mas peb thiaj pom, ho yog cia peb hais peb xwb ces koj yeej hais
tias koj yog kuv los kuv yeej hais tias kuv yog.  vim nyias cuab nyias
ntse.
chia

tsam no ob tog yog business/lag luam lawm ob lub no leej twg copyright lawm? yog tsis muaj copyright yam dabtsi los cuam tshuam. qib 10 lub los tau. hnub ntawd mus qib 10 lub tsiab pebcaug parks rau hmoob tuaj dhia lomzem nrog nej nawb. leej twg muaj peev xwm qib ntau thiab ua tau zoo yuav tau hmoob cov nyiaj ntau dua. leej twg tsis txawj cia kom poob peev nyob mluas mob tseg lwm zaus ho txhob thab lawm cia lagluammam qhia tsis lig. mus qib kaum lub kiag.
ua lag luam poob peev mam paub yog tau nyiaj los rau siab ua ntau zog thiab kho kom zoo dua ntxiv.
rainbow aw walmart thiab cubfood tuaj lawm nawb.
tsam no rainbow ntsiag thiab ploj tas.