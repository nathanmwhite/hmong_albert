peb tsis tau sib paub tabsis mloog neb tham mas neb paub cov chaws
muaj tsiaj qus ntau qhov, thaum twg neb mus ncig plob havzoo tim qub
teb chaws no ces yaum kuv nrog neb thiab seb. kuv kuj nyiam yos
mentsis thiab ho xis cov nruab ntsuab ci kawg li. pom hauv video xwb
ho tsis tau mus xawb kiag tom tshav tsiaj.
x z

xavzoo,
yog koj pom daim movie lawv thaij-j ntaus vas mag-g ntses ntawd ces
yog kuv tej chaw yos thaum kuv tseem yog me nyuam tub ntag nawb.teb
chaws ntawd mas muaj-j ntses kawg li yog koj ris ntses nyoos ces yeej
ris tsis taus li ntag,kawg qha kom qhuav-v thiaj li ris tau ntau.noj
qaij ntses xyaw kaus suab hau raj xyoob mas ntuj aw.....qab tiag-g li
lauj.yog kuv rov mus mas thaum ub tsis paub ua laj ntses nyoo zaum no
mus mas yuav tau ua laj ntses nyoo noj ntshai haj yam yuav qab.
kuv tsis paub xyov yawg hmong213 puas keej yos hav zoov nawb vim yawg
thiab kuv lam nyob ca ua ke tiam sis tsis tau mus yos ua ke ib zaug
saib yawg xim mws keej paum cas.......ho kuv ces txhob poob siab kiag
nawb.....txhom ntses los keej,txhom qav los keej,tua tsiaj qus los
keej.....tua nquab,nraj tej tsiaj ya mas tsis yuav tsaws mam tua nawb
txais thaum ya-a xwb....yeej phom tug,phom tug xwb nad.yog koj xav mus
tiag ces email rau kuv los hmong213 thaum twg wb mus wb mam coj koj
mus nawb.

phwvnyawm,
zoo siab rau qhov koj tes seem, kuv mas xav yos kawg tabsis kuv tsis
tshua pom tsiaj thaum pom kuv yeej huas tua uantej thiab raug zoo. mam
sib qhia ntawm no thaum ze ze lub caij neb mus. kuv twb mus nrog lawv
tua nquab dua lawm tabsis mus ncaj lub caij txiv tsis txi ces twb tsis
tau tua txaus siab tsuas tau mentsis los ci noj xwb.
tseem xav mus tsham havzoo kom txhij thaum tseem nce taus toj thiab
nqis hav. thaum mus deb li 2 miles rau puag nram tej havzoo lawm kuv
tau txhawj thiab hos. tabsis thaum kawg kuj los txog chaw lawm.
neb muaj tus cujpwm dabtsi los txhob nov qab kuv thiab nawb.
x z

xavzoo, tej teb chaws hais los ntawd kuv tsuas hnov luag tham txog xwb
kuv taw tsis tau mus txog li. tiam sis kuv xav hais tias tej teb chaws
ntawd yeej yog yawm phwv tej qub teb qub chaws ces peb tsawg lub roob
pes tsawg lub hav los nws yeej paub. twb yog li ntawm nws thiaj li
muab nws lub npe tis hu ua phwvnyawm no. kev mus ntaus ntses thiab yos
hav dej mas kuv kuj nyiam thiab, tab sis kev yos hav zoov ces kuv tsis
nyiam, tsis tau mus dua li. li cas los yog tau nrog phwvnyawm neb mus
ces kuv mam li yog tus mus rauv taws tos neb. yog neb mus tua tau los
kuv mam li yog tus tseev thiab tus ci ntses rau neb noj. kuv yeej hnov
hais tias phwvnyawm mas txawj ua zaub mov noj kawg li, especially ua
lav ntses nyoos.
qhov tseeb xyov peb puas yuav muaj sij hawm tau mus uake vim hais tias
nyias muaj nyias schedule. yog muaj hmoo sawv daws tau mus uake ib
zaug li peb tau tuaj sib ntsib hauv soc no mas ntshai yuav lom zem
kawg nawb. yog koj tau nrog niag phwvnyawm ntawd uake mas ntshai haj
yam yuav lom zem vim hais tias nws paub neeg coob heev li.
hm213

kwv phooj yawg-- nej tham txog kev yos tua tua thiab noj nqaij nruab
nrag mas kuv ntseeg hais tias yog tus twg mus tsis txog thiab tsis tau
paub txog, "roob phu mois, phu tas las vav, roob pham cob, thiab roob
phu cam", tej no ces tus ntawd tseem tau tau mus txov tej chaws muaj
tsiaj qus ntau yam nawb.  lub teb chaws nplog kuv tau nyob pib yam qab
teb chaws qhas kauj, moos mauj txog ntuas rau teb chaws looj ceeb
thiab roob phu npiab tej no lawm.  kuv pom tau hais tias cov teb chaws
kuv hais los saum no mas thiaj mus tsiaj ntau yam tshaj plaws.  kuv
tus no tau mus txog, tau mus tua thiab noj tej nqaij nyob rau cov
chaws hais los saum no lawm.  cov tej chaws kuv hais no mas muaj tsiaj
ntau yam heev xws li ntses txhua yam, liab cuam, nploos, mos lwj, npua
teb, dais, kauv, sai, twm npu, nyuj qus, tsov, ntxw, not to mention
mos hlub, phim nyuj vais thiab hma ntsuab yaim qhov quav los muaj tib
si.  tab sis kuv mas kuv ho tsis xav rov mus xyos hav zoo rau tej niag
chaw no lawm.  kuv dhuav dhuav thiab tsis xav mus ua tej yam zoo li no
lawm.  teb chaws no kiag los kuv yeej tsis mus xyos hav zoo li lawm.
yog mus nuv ntses no ces 1 xyoos no kuj mus zaum puav thiab.  ho lwm
yam ces kuv yeej tsis mus lawm.  niam no lub teb chaws (society) pauv
lawm.  kuv xav tias peb yuav tau pauv thiab.   peb yuav tseg tej tsiaj
no nyob es tsis txhob mus muab tua ua lwj ua liam noj tsam tu noob
lawm.  kuv pom hmoob tej movies hmoob mus muab tej tsiaj hav zoov nyob
rau lub teb chaws nplog tua ua lwj ua liam mas ua rau kuv ntsia tsis
taus kiag li.  kuv xav tias tsoom fwv nplog yuav tau tsim kom muaj tej
kev cai zoo li teb chaws no los tswj hmoob nplog thiab es kom lawv tua
los yuav tsum tua muaj caij thiab luag kom tua tau yam tsiaj twg thiab
tua tau pes tsawg tus ces tsuas tua li ntawd xwb.  yog leej twg yuam
cai yuav tsum tau muab nplua thiab.  yog cia hmoob ua li no mus, tom
ntej no kuv pom tias lub teb chaws nplog tsiaj yuav tu noob.

cov phoojywg,
nej mas cas yuav tham txog kev yos havdej havzoo tau lomzem ua luaj.
nyob rau nplogteb mas tseem deb rau peb heev lawm thiab seem tsis
tshwjswv (tsis safe) rau peb, yog nej muaj caij no tuaj pem wi no es
phoojywg born, thorn, yingb, kuamemiab, noogdlej, suabnoob, txawjx
& ... peb mam coj nej mus txhom ntses pammoob thiab ntses keem nawb.
nyob wi no thaum lub 5 hlis rov yav ces luag qhib rau sawvdaws mus nuv
ntses ntawm tej dej me (creeks); cov me nyuam dej no mas muaj ntses
pammoob (shiners) thiab ntses keem (chub) ntau heev. tsuas yog yus siv
tsis tau vas ntaus xwb, tabsis yus nuv xwb los yeej tseev txaus noj li
lawm (limit 200 per person with regular fishing license). tejzaum nej
ho yuav hais tias ntses pammoob thiab ntses keem tsis noj npev no,
tabsis nyob tebchaws no, pammoob thiab keem noj npev kawg.
lub caij 5 hlis nqig lias ntawd (thaj tsam memorial day), nyob rau yav
qaum teb wi no, kaus suab tabtom mos mos zoo zoo de lo xyaw ntses pam
moob xwb. hav dej ntws nto txij hauv caug thiab ntws tau ntshiab si
hos pobzeb ua dhus dam. muaj tej qhov dej tsaws ntxheev tsawv, hos
ntses laim zom zaws; yus ib leeg nuv tib pliag li 1-2 xuabmoos xwb ces
yeej txaus coj los ua su lawm.yus phais cov quav ntses coj los hau es
mam lim ib tom tag, mam coj los hliv kiag rau lub lauj kaub ntses hau
xyaw kaus suab. rau txujlom kom txhij vog rau es npau phwj yaws mas
cas yuav ntxim qab ua luaj. rau mov kiag ntawm ntug dej hauv tej qab
ntoos uas muaj ntxoov ntxoo, kom hnov dej ntws nrov lig lug hos cuaj
tuaj ntxiag laj siab zim, thiaj tsis txhob noj ntshais ua ntej mas cas
yuav noj qab cuag twb mus txog nplogteb lawm tiag.
tseem tho kiag ib leeg ib poom bias hauv cooler los thiab mas cas yuav
laj tos txog caij ua luaj lau cov phoojywg.
hl