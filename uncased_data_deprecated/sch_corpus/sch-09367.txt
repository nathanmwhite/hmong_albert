yog vim le caag peb moob txhaj ntseeg hab ca sab has tas yog muaj ib
tug laug tuaj foom moov mas peb yuav tau koob moov?  yeej yog muaj ib
tug coj ua le nuav lug lawm hab peb moob tej laug thaum ub pum mas
puab txhaj xyum coj ua le ntawm lug.
txuj koob moov kws peb xaav tau hab peb ca sab yog lug qhov twg lug?
puas yog lug ntawm tug neeg kws peb kuam tuaj foom koob foom moov rua
peb?  vaajtswv txuj lug qha tas txuj koob moov ntawm yog lug ntawm
vaajtswv lug, tsi yog lug ntawm tug neeg kws tuaj foom koob moov rua
peb ntawm.  yog le ntawm tug kws foom koob moov rua peb ntawm yog nwg
tsi muab vaajtswv cov koob moov lug rua peb mas txawm nwg yuav foom
npaum twg los peb yuav tsi tau koob moov dlaab tsi le.
vaajtswv txuj lug qha tas thaum ub mas vaajtswv haiv neeg tau raug cov
neeg iziv muab puab ua qhev nyob rua iziv tebchaws.  puab raug kev
tsim txom hab ua dlejnum khwv kawg le.  puab tsi tau noj zoo tsi tau
naav zoo.  yog le vaajtswv txhaj kuam mauxes moog coj cov neeg
yixalayees tawm huv iziv tebchaws moog.  vaajtswv tau muab koob moov
rua mauxes hab muab fwjchim rua mauxes kuam moog paab cov neeg
yixalayees kuam dlim moog ua dlua lub neej tshab, lub neej kws kaaj
sab lug tsi raug kev tsim txom hab tsi tau ua qhev ntxiv lawm.
qhov peb moob ntseeg tas yog tej neeg laug lossis tej muaj meej mom,
ua nom ua tswv tuaj foom moov rua peb mas peb yuav tau koob moov yog
peb kawm lug ntawm mauxes lug xwb.  tabsis kuam peb to taub tas mauxes
tsi yog tug muab koob moov rua puab tabsis yog mauxes coj vaajtswv cov
koob moov lug rua puab xwb.
qhov peb moob tsi tau koob mob vim peb ca sab rua tug yuam kev lawm.
peb ca sab rua tug tuab neeg kws tuaj foom koob moov ntawm tabsis peb
tsi ca sab rua vaajtswv.

cherry,
kuv yeej yog ib tug ntseeg vaajtswv hab tawm sis kuv xaav tas hu ua
noob neej ces tsi has leej twg, tsuav yog muaj ib hom moral principle
coj ces zoo lawm. txawm yuav yog hom kev ntseeg twg los yuav tsum yog
tug los sis paab neeg ntawd ntseeg has tas zoo ces yeej zoo xwb. it is
about mental or spiritual health. yog luas tej laug kws noj ntau dlav
qhauv kuj yuav txawj ntau dlua lub tswvyim hab txuj ces luaj tuaj foom
lug zoo rua yug es yog yug noog tau es ua raws nkaus le luas has ces
yug kuj zoo xwb. txawm yuav ntseeg vaajtswv hab kev cai dlaab tsi los
yog yug tsi txawj noog ces yeej khoob le. kev moog teev ntuj los yeej
nyob ntawm tej tug neeg xwb, tsi yog txhua leej ntseeg vaajtswv xwb
ces txawm yuav tau koob moov huvsi.
ms

yog lawm.  tsis tau muaj ib leej tibneeg twg paub txog li.  yog li
ntawv, txhua haiv neeg thiaj nyias nrhiav nyias txoj kev ntawv.  yog
tias neeg ntiajteb paub lawm ces twb tsis muaj txoj kev sib cais nov
li.  yog vim tsis muaj neeg paub es nyias thiaj tshawb nrhiav nyias
tas so li, tsis hais lub church twg los yog hom kev cai dab qhuas twg
li.
dej.

cheryang
koj has tau zoo kawg lawm, koj muaj kev ntseeg kawg lawm, thov vaajtswv
foom koob moov rau koj.
moobsib
cov lug kws koj has sau toj nuav ces yog nkaus cov tsi tau ntseeg tab sis
puab nov lawm tab sis lub sab tsi ntseeg hab puab tseem ua xyem xyaav hab
puab tseem tswj puab lub sab puab tseem tsi tau muab puab lub neej lub sab
tso rua vaajtswv ua tug kaav, cov kws xaav le koj xaav ko ces yog nkaus
noob neej lub sab ntaag.
kuv ntseeg tas cheryang muab nws lub sab hab lub neej rua vaajtswv ua tug
kaav lawm nws txhaj has tau cov lug tub kawg, tej tswv yim nuav yog vaaj
tswv pub rua nws..

nraugnruag,
has seem twg, phaab twg tuaj los yog tawm sis yug tsi txhob moog muab
yug qhov pev rua luas qhov. nwg tub qaug luas hwv.
koj kev tsom txug kuv tug kheej los yeej raug raws le koj lub zeemmuag
saib lawm. tej zag nyaj kuv tseem tsi tau moog txug theem kws koj moog
txug lawd ces kuv txhaj has le. le caag los xij, peb noob neej nyag
yeej muaj nyag lub laajxeeb tsi sis thooj ces peb txhaj nyag has raws
nyag lub zeemmuag.
ua tsaug ntau,
ms