zhen,
mas hmoob tsis muaj sau cia rau peb kawm ne.  kuv nyeem tas wu rong
zhen phau "haiv hmoob liv xwm" lawm.  nws muab tau qauv lawm tiam sis
tseem rho los siv tsis tau.  li kuv hais rau koj ntau zaus, kuv pom tus
cag hmoob lawm suav txij suav teb los rau plog teb tuaj mus rau meskas
teb no, tiam sis tej ntawd yog pom ntawm qhov muag thiab nyeem hauv
ntaub ntawv xwb tshuav qhov "coj thiab ua kiag ntawd".  yog thaum twg
peb siv tau qhov "coj thiab ua kiag ntawd" lawm, peb yuav tsum paub
hmoob liv xwm (keeb kwm) zoo npaum li peb paub cov neeg jews ntawd.
kuv phau ntawv "kawm moob / hmoob ntawv" or hmong tutorial yog qhov pib
ntawm kev kawm kom paub hmoob liv xwm kom zoo no ntag hos.
koj puas nyiam nrog kuv tsim qhov ntawd thiab?  tsim thiab tshawb mus
mas thiaj yuav paub hmoob keeb kwm txhij.  yog nyeem xwb peb tsuas pom
raws li lwm haiv neeg qhia peb saib peb zoo li cas xwb, qhov ntawd ces
yeej tsis meej li "peb hmoob" lub siab xav.  yog vim li cas thiaj muaj
"jiuli" thiab "san miao".  tsim ces muaj xwb.  yog pheej yuav txais ces
peb hmoob twb txais los tau 4000 xyoo los no lawm, peb thiaj li tsis
paub peb tus kheej zoo.  thau hais txog peb hmoob liv xwm ces peb thiaj
tsis paub xyov yuav pib tog twg tuaj.
sim yuav kuv phau ntawv thia daim cd ntawd mus cia saib seb nws puas
qhib koj lub siab.  li koj pheej tuaj sau ntawv rau hauv no mas, koj
tshawb tag zog lis tiam sis zoo li pheej tsis txaus lub xiab kiag.  nws
zoo li pheej tseem tshuav ib yam abtsis uas tseem khuav ncuab hauv lub
siab.  tsim mas thiaj pom...

phau ntawv koj hais txog ko zoo nyeem heev.  vim tias suav tau muab peb
hmoob ntaub ntaw hlaws tag lawm, txwv tsis pub kawm, txwv tsis pub
qhia, ces kawg peb rov mus siv suav ntaub ntaw los sau peb keeb kwm
lawm xwb.  tiamsis ceev faj thiab, vim yog lawv haiv neeg sau, lawv
yuav sau raws li lawv pom, thiab raws li lawv xav xwb.  tej zaum txhua
txhua yam yuav tsis muaj tseeb.  khuv xim uas cov laus uas paub zoo dua
twb tag sim neej tag lawm.  kav liam, li nej hais, yog peb xav muaj
keeb kwm ces peb pib ziag no.  ziag no peb twb muaj ntaub thiab ntawv
lawm.
zaj tsoob uas txiv plig nyiaj pov tau muab kaw cia rau hauv ntaub ntawv
zoo nyeem kawg thiab.  muaj tej nqi hais txog puag tau dej nyab ntiaj
teb, hais txog hmoob keeb kwm mentsis thiab.  nej muaj sijhawm los muab
nyeem thiab.  phau hais txiv xaiv los zoo nyeem thiab.  cov lus hauv
yog lus tseem tseem lus hmoob.  muab nyeem ces yus yeej paub hos ntau
txog yus haiv neeg lawm.

fire,
koj kuj tshawb thiab pom muaj ntau yam txuj hmoob uas twb muab sau cia
lawm.  tej ntawd puav leej zoo.  li koj hais tej laus uas paub txog
hmoob lub neej los mus rau hmoob keeb kwm twb dua toj tas lawm, tshuav
tus puav xwb.  niam no, peb muaj keeb kwm nyob suav teb, nplog teb
thiab meskas teb no lawm, tiam sis tseem tus qhov hauv paus loj ua ntej
hmoob nyob suav teb ntawd.  qhov ntawd yog poob mus rau dab neeg
(legendary) lawm xwb.  ib qho ntxiv yog tshuav qhov uas hmoob hloov kab
tshoob kev kos thaum los suav teb los rau nplog teb, vim tsis muaj
ntaub ntawv sau cia tias vim li cas thiaj hloov mus li peb pom niaj
hnub no.  qhov tseeb tiag, nws tsis thooj li hmoob tus cag lawm.