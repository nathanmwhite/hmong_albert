neohmong thiab dr. pov,
neb es ua cas twb yog neeg paub tab muaj tub muaj kiv lawm es pheej
yuav los sis cav sis ceg txog personal issue.
neohmong, yog koj yog ib tug neeg paub tab li koj hais tiag, kuv xav
koj tsis txhob pheej muab dr. pov cov lus coj los thuam rov rau yawg.
koj muaj puav pheej txog cov hmoob tim hav zoov hais los kiag.  koj pus
paub muaj ntau leej xav paub saib koj thiab dr. pov yog tus yog, ntse,
thiab, ncaj.
dr. pov, koj txhob muab neohmong tus personal issue coj los hais ntxiv.
koj twb yog neeg paub tab.  txawm neohmong nim yuav hais ub hais no
deviate from the main topic los koj yeej meem hais direct rau koj qhov
hmoob raug tua tuag xwb.  tsis txhob muab neohmong tus mi cwjpwm coj
los tham thiab thuam kiag mas tom qab ntawd feem coob yeej yuav tuaj
koj tog xwb yog koj hais yog lawm.  yog koj pheej yuav ua thiab coj li
neohmong ces peb kuj pom tau hais tias koj tseem coj li ib tug neeg
ruam tsis paub tab thiab.
neb ob leeg nco ntsoov hais tias tus neeg ntse thiab nees ncaj mas
tseev luag yuav cem yuav thuam los nws yeej tsis lam thuam tus neeg tod
uas cem nws kiag.  siab ntsev thiab siab ncaj mas thaum kawg yeej kawg
yeej xwb.
neohmong, kuv xav koj yeej ntshais tsam koj lub mi npe poob nthav rau
hauv av koj thiaj li tsis kam qhia koj lub mi npe rau sawv daws paub.
vim koj yuav zais ntshis tseg es koj thiaj li zoo hais lus ub lus no
kom tsis muaj neeg paub hais tias koj yog tus hais.  kuv xav koj yeej
paub thiab txheeb dr. pov koj thiaj pheej zais koj tus kheej ua luaj.

iliki,
ua tsaug rau koj cov lus dua, nws yog ib hauv tshuaj zoo rau peb txhua
tus coj mus siv.
kuv tsis xav hais tais kuv qhov id yog qhov teeb meem uas peb tab tom
tham ntawm no.  li kuv twb hais ntau zaus lawm, kuv tsis muaj pluaj
siab es pom dr. pov tsev vuas zoo sim zeb ces cia li sim zeb thiab pom
yawg tsev nqeeb zoo sim taws ces yuav xwv tim xav sim taws hlo li nawd.
kuv tsuas yog siv yawg cov lus rov rau yawg xwb.  kuv lub npe poob xwb
ces nyaj yuav tsis luaj twg vim kuv yog me nyuam neeg xwb tab sis yog
dr. pov thiab cov thawj coj kubxaj lawv cov npe poob no ntshai yuav ua
li cas ntag nawd.
koj hais tau raug lawm, cia kuv yuav li koj hais, kuv yuav tsis siv dr.
pov cov lus rov rau yawg lawm.  ntxiv no mus, kuv mam li tham txog yam
kuv hnov thiab kuv paub ntawm qhov teeb meem no xwb.
neohmong

neohmong,
koj txhob poob siab.  kuv twm koj cov lus ntau zaus.  kuv tus kheej
kiag pom li koj pom.  kuv personally support li koj qhov vision ua koj
hais txog cov hmoob nyob hav zoov.  kuv twm teev li lus, koj li lus,
thiab ob peb tug cov tuaj hauv no cov lus mas nej hais raug rau kuv
dua.  muaj ib txhia mas tab pheej hais li ub li no cem cov kwvtij hmoob
lpdr cuag li cas.  tiag tiag cov neeg no yog cov xav los ua nom xwb.
lawv tsis yog xav los txhim kho cov hmoob lpdr kom lawv vam meej.
neohmoob, kuv hais rau koj hais tias kuv muaj ntau tus kwvtij nyob tom
hav zoov cov tuag yog cov feem coob.  tam sim no kuv paub yog tshuab ib
tug xwb. ttxog lub yij ceeb no kuv tus kwvtij ntawd nws tseem tsis kam
tawm los nrog cov kwvtij nyob coob rau tom lpdr sab.  peb nug mus hais
tias yog vim li cas.  nws hais tias vim tau cov lus tseg rau luag tus
hlob lawm.  yawg yuav tsis kam tso yawg tus nom pov tseg tsam luag tus
hlob rov los.
ib qho ntxiv, kuv pom ffc cov video mus thaij muas tuam taw lawv.
ntsia cov vido no tag, kuv kiag tsis chim rau lpdr lawm, tiamsid kuv
chim rau cov neeg nyob tim no tej lus dag thiab lus ntxias cov kwvtij
hmoob no kom lawv pheej tseem muab tej pojniam me nyuam coj los ua
shield tiv tua lpdr.  muaj ib tug hluas nyob hauv daim video uas nws
lub ntsej muag raug phom khis tag.  tus kwvtij no nws cov lus xub thawj
mas nws ces lpdr kawg, tiamsid nws cov lus kawg yog hais ntsia rawv rau
cov hmoob cojnoj coj ua nyobtim usa.  mloog nws cov lus tag mas kuv xav
hais tias xyov cov hmoob coj noj coj ua tim no xyov yog lawv zoo siab
hais tias tseem muaj cov hmoob no ces lawv yuav rov tau nom ua ib zaug
dua, los lawv yuav tusiab hais tias cov hmoob no txom nyem tag npaum no
ces peb cia li kom lawv tawm los ua neeg nyeg thiab neeg zoo txhob muab
tej pojniam me nyuam coj mus tiv thaiv mostxwv lawm.
neohmoob,  muaj zoo tswv yim yeej meem hais thiab qhia kom sawv daws
paub es thiaj tsis muaj tej kev txom nyem li niaj hnub no lawm.

ua tsaug, iliki. kuv ntseeg has tas cov pum hab xaav tau le koj yeej
tsi tsawg hlo le nawb. txawm le caag los xij, nwg vim yog muaj tej laug
qee leej qee pawg tseem npau suav toog txuj kev moog coj hab tswj lub
teb chaws nplog dlua. yog le mas txhaj le ua rua feem tsawg ntawm peb
cov kwvtij moob ntseeg hab txav txim sab taug txuj kev ntawd.
has txug neohmong tug tomtxwv thom hab caav txug qhov xwm sau nuav los
kuv xaav tas cov neeg tseem ceeb le dr. pov yuav tau ceev faaj. vim tas
qhov issue has txug nuav yog ib yaam serious matter rua peb haiv neeg
mas tej qho tsi meej tsi pem los yog tsi tau tsim nyog has ces yuav tau
phlw kom phim tug thom/nug xwb es tsum. yog neohmong xaav koom teg nrug
lwm tug tshawb fawb qhov tseeb ntawm daim video los kuv kuj xaam pum
tas nwg muaj nwg private channels rua yawg taug. le kuv has dlhau lug
lawd, muab tej xwm nuav coj lug caav ua lwj ua lam yaam tsi saib qaab
taug hauv xauv, tej zag, kuj yuav ua siv ua npug/npog luj rov rua yug
haiv neeg. mej cov ua kws, ua tij kws muaj txuj nplag lag yuav tau ua
zoo saib hab.
ua ke ntawd, kuv tsi paub meej, tawm sis kev sib caav le neohmong tau
siv lug los kuj yog ib qho good democratic check and balance rua peb
suav dlawg in the future hab. yog tas suav dlawg tiv tsi taug los yog
challenge tsi tau ces yeej tseem yuav tshuav dleb tsawv maam yuav moog
txug peb lub hom phaj.
mov thab tshua,
ms

hmoobsib,
koj cov lus yuav tsis muab pov tseg ib lo kiag li nawd.  ntawm kuv ces
niag neeg ncauj ntau, yog ho muab hais tau dhua nom nrim hwv lawm no
los, nej txhob muab ceev cia es nej muab xuam tshau ua tshauv ua thee
yaj mus xwb.
ua tsaug!
neohmong

kuv pom nej ob peb tug tuaj tuaj hauv no mas xuas tau txoj hau kev taug
lawm lau, tab sis tseem yog cov tsawg! tiam sis tseem muaj coob tus xav
taug txoj kev dav kawg li. cov ntawd ces ua li cov christian hais, txoj
kev dav ces mus txog ntuj tawg xwb. nej cov taug txoj kev nqaim, kav
tsij yeej meem taug mus thiaj li txog ntuj ceeb tsheej.
muaj coob tus mas tuaj dhia tias lawv thiaj li yog cov hlub hmoob thiab
tshua hmoob tshaj, thaum pom hmoob tuag los yog raug kev txom nyem mas
kua muag los tsis txawj tag tiam sis mas ua li cas hos tsis tias nriav
dej los tua lub cub tawg hos pheej tsij tas zog kom ciaj ncaig xwv
thiaj cig loj mas. ua li ntawd puas yog lawv cov lus hais tias lawv
hlub hlub hmoob no yog lus tig rov qab xwb. nej cov leej twg hlub hlub
hmoob puas kam muaj leej twg los tshab txhais saib yog li cas tiag?

iliki,
kuv yeej tsis muaj ib zag niag tswv yim ntug ntoob qhov twg los li
nawd, kuv tsuas pom thiab paub ib yam li txhua tus cov phooj ywg tuaj
haud no xwb, tej zaum twb tsis npaum nej thiab.  tab sis tej lus kuv
hais no ces yog kuv yeej pom ntawm kuv qhov muag los lawm es thiaj li
tau muab tham rau sawv daws mloog xwb.
hais txog qhov hlub thiab mob siab rau cov hmoob nkaum tim hav zoov ces
nyaj peb sawv daws yuav mob/hlub ib yam xwb, tab sis yog peb nyias muaj
nyias zeem muag thiab nyias tham raws li qhov nyias paub xwb.
raws li saib koj cov lus xwb, koj yeej yog ib tug uas soj saib ti tej
teeb meem hmoob hais no kawg li thiab los tsis sub?
neohmong

ua neeg ces nyias yuav tau qhuas, qhuas nyias pab nyias pawg li nej ko
es thiaj txhawb tau yus tus dag tus zog.  yog yus pom yus zaj twb zoo
npaum li "iliki..., thornsp... neohmong & paj nruag" nej ko ces yus
yuav tau ua qauv kom zoo.  txhob muab teebmeem xyeeb rau lwmleej lwm
tus.  qhov twg tsis zoo ces yus lauj npab nqis tes hlo ua mus xwb.
neeg mas tus yuav hais rau nej licas los muaj; kuv kiag los tejthaum
internet zoo, zoo hais lus ces tos nco twb hais dhau lawm. yog muaj zoo
niam tswvyim npaum li nej ko; nej puas kam hold ib lub meeting es caw
hmoob tuaj mloog nej cov tswyim tim ntsej tim muag kom hmoob pom hais
tias nej no yog cov yuav los coj hmoob mus rau ib theem tiag tiag ces
kuv xav hais tias kuv los yuav kawg lawv nej qab...
hais rau "iliki..."  koj yuav hais tias cov kwvtij hmoob tim hav zoov
cov lus yog hais rau cov coj xwb los kuj yog.  kuv ho pom txawv dua li
nej. vim lawv xam puas tsawg lwm los tsis muaj cov coj li ces kawg lawv
paub tus twg ces lawd yuav tau hu nws npe.  txawm lawv hu tsis txog nej
thiab peb los txhob xav hais tias teebmeem yog cov coj ris xwb; yog peb
sawvdaws ris tas nrho. yog peb rub tau lawv tes li zaj dabneeg "ntxawm
thiab nuj nphlaib."  "leej twg rub kuv npab ces kuv yog nws tus nkauj
nyab; leejtwg rub tau kuv tes ces kuv yog leejtwg sev."
nej hlub ces lawv yuav yog nej sev!  tabsis yog nej tsis hlub ces nuj
nphlaib yuav tuaj coj ntxawm rov qab mus tsev os mog.
charlie

charlie,
koj tsis yog ib tug neeg ruam neeg tsis paub ntaub paub ntawv li cov
hmoob tim hav zoov.  kuv tuaj hauv no tau muaj li ib xyoo tawm.  kuv
twm koj cov lus, koj yog ib tug neeg ntse neeg paub tab.  kuv kiag, kuv
hais rau koj hais tias kuv tsis yog neeg nyiam ua politic.  kuv yog
hmoob, tiamsid kuv lub neej nyob usa, kuv yog pej xeem usa, kuv yuav
hwm thiab ua hauj lwm rau usa xwb.  tiamsid, kuv tseem tshuav kwv
tshuav tij nyob tim nplog.  muaj ib co nyob hav zoov, muaj ib co nyob
tom lpdr.  cov nyob lpdr lawv muaj peace, muaj noj muaj haus, nyob
ywjsiab ywj ntsws lawm.  cov nyob hav zoov tseem raug kev ntxias los
ntawm cov hmoob txawv teb chaws particularly yog cov hmoob usa.
charlie,  koj caw hais tias kom peb ob peb tug rub rooj sablaj hu hmoob
tuaj tso peb tawm tswv yim kom hmoob pom hais tias peb yuav yog cov los
coj hmoob.  charlie, ua cas koj yuav los hais li koj?  peb tus kwvtij
hmoob uas yuav los coj hmoob thiab american twb muaj li state sanator
mim muas, city council xai thoj  es tseem tshuav dab tsi koj yuav kom
peb los rub rooj sablaj thiab?  tiag tiag koj thiab kuv peb sawv daws
yuav tsum mus support nkawv ob tug no ua ntej tso.  peb xav ua nom
hmoob nom misliskas, peb yuav tsum siv zog mus sis tw li nkawv mas
thiaj yog.  koj thiab kuv wb tuaj sis tham, kuv cia li tsam koj ua nai
phoun, priminister rau tim nplog es pus muaj nuj nqi?
charlie, koj yeej paub kawg tsis yuav kuv qhia koj.  koj thiab kuv tsis
muaj feem cuam kiag yuav mus ua nom nyob tim nplog.
ffc daim video, tiag tiag, yawg muas tuam tawj yog ib tug nai phoun
caub fab raws li yawg declare nyob hauv cov lus rau vp thiab cov neeg.
koj hais tias vim lawv tsis paub peb lawv thiaj li hais ncaj nraim rau
vp xwb?  charlie, vp tsis yog hmoob tus coj nyob tim nplog lawm.  hmoob
tus coj tim nplog yog xaiv kawm thiab tsab hawj lawv lawm.  nej yuav
tsum mus txhawb xaiv kawm thiab tsab hawj lawv mas hmoob thiaj ciaj nom
mas thiaj li yog.  txhob mus tshum thiab rhuav xaiv kawm thiab tsab
hawj lawv.

tus me kwvluag charlie,
tsi tas yuav muab twm thiab cav taws rau peb kwv li koj los tau. koj
yeej paub zoo tias txoj kev yuav ua rau peb tsob hmoob muaj kev
thaajyeeb thiab kev haumxeeb yuav ua li cas lawm. we merely express our
true feeling and perspectives about the situation at hand.
sorry, but i have to agree with what iliki stated below.
my best regard,
pdy

charlie,
cas yuav txawj xyaum ua me nyuam mos ab ua luaj.  twb tsis tau paub
hais tias leej twg lub tswv yim yog lub zoo tshaj thiab khov tshaj?
neohmong

iliki....
kuv hais txog qhov nqus tes pab menyuam hmoob; pab nuj nphlaib mus
nrhiav ntxawm rov los vim dabtso yuj tau lawm es koj mus hais txog kev
ua nom.  hais txog state senator mee, state rep. cy, thiab ob tug
kwvtij hmoob tim los tsuas.  tsov hais ib zaj, tabsis plis muab hais ua
phab nplas.  txawm li cas los koj mloog kom tog, tog koj thiaj li to
taub.  tsis tau muaj leejtwg yuav tsis lees hais tias cov neeg koj teev
no yuav coj tsis tau hmoob; nyias yeej muaj nyias lub luag.  tabsis
nyob li state sen. moua thiab rep. cy nkawd; nkawd txoj haujlwm haujlwm
uas nkawd lub nroog thiab cov tswvcuab xa nkawd tuaj mus ua nkawd twb
kov tsis yeej.  nkawd yuav ua licas muaj sijhawm los nrog koj hais txog
cov hmoob tim los tsuas teebmeem. thiab ob tug no yog nom asmiskas,
tsuas yog nkawd no yog hmoob yus los xwb. ho hais txog ob tug kwvtij
hmoob tim los tsuas.  nkawd ob tug no; kuv tsis paub nkawv txoj haujlwm
xyov yog dabtsi tiag. thov qhia kuv lwm zaus.  yog yuav hais ces nkawd
yeej muaj feem cuam los nrog cov neeg nplog kho lub tebchaws kom
huajvam thiab kom pejxeem nyob muaj noj muaj haus tsis txhob sib ntaus
sib tua dua peb txhua tus hmoob vim nkawd yog neeg teb neeg chaw.
tabsis nkawd los yeej tibyam nkaus li mee moua thiab cy thao; nkawd
yeej muaj haujlwm txaus nkawd coj li lawm. tsis tas li ntawd xwb, nyob
hauv lub tebchaws nplog koj peb sawsdaws yeej paub hais tias tsis tau
muaj free election. nkawd tsis yog pejxeem hmoob xaiv los daws hmoob
cov teebmeem;
nkawd yog cov nom lpdr appointed kheej los ua cov lpdr txoj hauj lwm
xwb.  nkawd txawm hais npaum twg los lub zog tsis nyob ntawm nkawd. yog
hnub twg nkawd muaj peevxwm hais tau cov nom lpdr mus ntes cov tubrog
nplogliab uas muab peb 5 tug menyuam hmoob tua npog nroj ntsuab tim hav
zoo los kaw li tus tub rog asmiskas uas tsimtxom cov tubrog iraqi's
lawm mas peb thiaj li yuav cia siab tau.  xyov nkawd nyuajsiab npaum
licas peb twb tsis paub. kuv twb hnov "tobewitty" hais tias cov nom
nplog tabtom yuav nrhiav nyiaj laus rau lawv noj kom lawv so thiab no.
tus paub tseeb yuav yog neohmong, koj, thorn, & paj nruag nej.  nov
tsuas yog lus paj lus cua xwb.
nej thiab kuv ces tsis hais txog qhov yuav ua nom rau roojteb no lossis
roojteb twg. peb twb yeej nyob noj li nom lawm.  tabsis cia kuv muab
tswvyim rau nej thiab piav kom nej to taub.  kuv tsis tau yuav kom nej
los coj.  tabsis, nej xav zoo, zoo saib vim li cas lawv thiaj tsis hu
"tsab thiab xaiv kawm" ob tug no mus tso lawv. lawv tuag rau txhua
txhia lub roob lub hav; puas muaj tus
nom tus tswvtwg nyob hauv lostsuas es yuav pab ntes kom tau ib tug tub
rog nplogliab coj mus court kom lawv cov havzoov ras
hais tias muaj kev ncajncees thiab. lawv quaj qws tuaj rau cov timno
los gvp lawv yeej pab tsis tau, tabsis peb sau ntawd mus rau cov
senators thiab congress; lawd sau ibtsa ntawd mus rau un thiab mus rau
nplog ces lawv tau zoo nyob ib-ob hnub. lino
xwb.  qhov no los twb tseem zoo dua qhov lawv lubtxim mas nplogliab rau
tsis paub tag, tabsis nplogliab mas tus tua poj niam thiab menyuas yaus
los yeej tsis txhaum dabtsi li. nej muaj zoo tswvyim nej kuj mus hais
qhia tsab thiab xaiv kawm nkawd ua tej haujlwm no pub hmoob thiab los
paub? nej tawtes rau gvp xwb es nws ua tau dabtsi rau nej. nws muaj nej
tshev iblwm ces
nej ntxub nws zog xwb, puas yog?
peb yeej tsis muaj leejtwg yuav xav tshum cov lpdr, tabsis yog tsis
muaj kev ncaj ncees peb yuav tau hais.  ntuj muag ob lub qhov muag, ib
lub qhov ncau, thiab plaub txhais tes taw rau ib tug neeg yog muaj coj
los pab yus tus kheej ua ntej tshaj. tabsis thaum yus pab tau yus lawm,
yus yuav tsum pab tus uas tau kev txom nyem tshaj yus.  tus ho zoo
tshaj yus los yus yuav tau pab kom nws hajyam zoo es yus thiaj thov tau
nws los pab yus thiab.
txawm licas los kuv zoo siab hais tias nej kuj muaj nej ib pab xav tau
lawm ib yam.  yog hlub hmoob tiag yuav tau txhob pheej hais hauv no
xwb; tawm sib fim ntsej fim muag.  trust is what's important!  yog luag
trust yus lawm ces txawm laus dawb hau li coog, twb ua tsis tau dabtsi
lawm los luag yeej tseem cia siab tas zog..
charlie

charlie,
koj txhob ua txuj hais tug niag rov qab rov quav li koj maj.  zoo li
koj niaj zaus tawm los hais lus koj twb yog ib tug ua nomloj kawg rau
cov hmoob los tshav.  hnub koj hos rov tig hais zoo li koj ho yog ib
tug me nyuas yaus tsis paub tab dab tsi.  kuv xav koj lam hais xwb.
charlie,  kuv xav qhia koj paub hais tias neohmong, teev, moobsib, peb
yeej tsis sis paub kiag li.  kuv tsis paub lawv yog leej twg.  kuv twb
tsis paub hais tias lawv cov no yog pojniam los tsiv neej, tiamsid qhov
kuv paub lawv zoo yog lawv lub lajlim tswv yim hais lus rau hauv no.
lawv hais raug kuvsiab dua.  lawv tsis yog cov es pheej txhawb nqa kev
kom hmoob khiav mus nyob tom hav zoov ua laib tuaj tua neeg pej xeem
nplog.  koj txhob muab peb los sis lo hais tias peb yog ib pab, tiamsid
kuv xav kom koj muab peb lo hais tias peb yog kwvtij hmoob ib yam.
charlie,  senator mim thiab cy nkawv txawm nkawv tsuas represent rau
nkawv lub state xwb tiag tiamsid nkawv lub suab loj dua koj lub thiab
kuv lub.  nkawv hais ib los rau tim washington xwb nrov npaum li phav
lub suab lawm.  tim nplog los tib yam.  yog xaiv kawm thiab tsab lawv
hais ib los xwb tsoo fwv lpdr yuav tsum tau mloog.  kuv hais tias koj
thiab kuv xav ua nom why cas tsis ua nyob lub teb chaws no thiaj li
muaj power.  why ua cas pheej yuav mus qw rau ub rau no rov tim nplog
ua tus dab tsi?  koj tseem xav hais tias mr. vp thiaj yog koj tus coj
thiab thiaj li muaj suab nrov rau tim washington dua mim thiab cy los
yog tsab thiab xaiv kawm nkawv rau tim nplog lod?

charlie ces yeej zoo le ntawd mas. yawd yeej nyam ua mes-es (tshis) tso
hauv plaj sis tsoo es txhaj nchu plov tshauv zoo hab txhaj le tsw hav.
xub thawj nwg moog nrau nrau nplog ua kub pheb taag txhaj ua ib sab rov
lug nrug peb sis npuab pobtw huv nuav. nwg yeej nyam tso txaam thawj
ces yog muaj ib nyuas twg laam ib nyuas dlha fuam khaaj sab zog xwb ces
yawd tub quas txaam thawj rua lawm... hehahahahahaha....
ms

iliki:
yog cov nom hmoob koj hais los no muaj rab peevxwm npaum li koj teev
cas ho tsis thov kom lawv mus nrhiav kom tau cov tubrog nplogliab uas
muab peb 5 tug menyuam hmoob no tua coj mus nce court raws txoj kev
txoj cai.  yam tag los mas xam hais tias hmoob hais lus paj lus cua
xwb; nimno nej tseem ho yuav kom ua licas thiab.  hais txog gvp; nws
tsis yog kuv ib tug thawj coj xwb yog koj peb sawvdaws ib tug coj zoo
kawg nkaus.  koj puas tau noj gvp thiab cia cov mov uas lawv xa rau
pejkum noj nyob los tsuas uantej 75 mas.  koj txawm tsis tau los koj
niam koj txiv, koj cov kwv tij, muamphauj dablaug, xeebleej xeebntxwv
yeej tau me ntsis noj lawm.  ntshai koj ho yog cov pathed lao es lee,
lue lawv pov bombs rau xwb no mas ua ib yam hais.
charlie