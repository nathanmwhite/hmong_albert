beemouachaofa,
mus kawm mentsis keebkwm hmoob suav vwm nyob suav teb li cob fab nyob
nplog teb thiab lau.  cov uas xav ua tus coj thiab xav kom pejxeem poog
ces hais tias lawv coj tau dej ntuj los haus es khoo heev.  lawv muab
qhov no coj los hais ces peej xeem tseeg tiag tiag li ntev vim tib txoj
kev txom nyem nyob hauv qab suav txoj kev tswj fwm uas tsuj hmoob tuag
nthi rau hauv av.  huab tais hmoob suav nug tseeb tseeb saib yog dej
ntuj dab tsis tiag.  lo lus tseeb ces yog ib hom tsuaj rhaub haus kom
cev muaj zog rau thaum kawm ntaus nrig hmoob xwb.  yeej tsis muaj leej
twg yuav muab tau ib co dej ntuj qhov twg los uas khoo npaum li cov
ntawj coj ntawd hais.  thaum kawg peej xeem liam tag xwb.
hmoob tej kev ua nrog vwm los yog cob fab yeej lawv nraim tib txoj kev
uas hmoob raug suav tsim txom ntau niaj ntau tom.  yog tsis tim nrog
vwm nyob los tsuas teb (thawj qhov nrog vwm 1900 ntawd) xyov puas muaj
kuv los sau sob me ntawv no rau nej nyeem.  kuv niam cov me dab laug
ntawd mas raug fabkis muab nrhiav tua yuav luag tus noob.  yog tsis
muaj kuv yawg lawv pab ces yeej tsis muaj txoj sia nyob txog niaj hnub
no.
hmoob kev tos tus "vaj" los yog tus cawm seej yog piav kis los rau hauv
cov neeg israel txheej thaud, yog hmoob thiab israel nyob hauv qab kev
tswj fwm los ntawm lwm haiv neeg thiab poob rau kev txom nyem ti txha
es thiaj thov ntuj (vajtswv) kom tso ib tus "vaj" los yog tus cawm seej
los pab kom haiv neeg muaj fwj chim ib yam li lwm haiv neeg thiaj tsis
txom nyem.  israel keebkwm raug kom muaj cia thiab lawv teev hawm tus
tswv ua pub txoj sia rau neeg ntiaj teb.  li ntawd lawv lub koob meej
thiaj muaj nyob los yuav muaj 3 txhiab tawm xyoo no.  hmoob li, yog
ntaub ntawv ploj tag thiab teev hawm huab tais thiab poj yawg txwv koob
lawm.  vim li ntawd hmoob tsuas paub hu lub ntuj thaum huab tais thiab
poj yawg txwv koob pab tsis tau lawm.  yog hus lub ntuj xwb, hmoob ciav
tsis muaj lub npe ntuj log yog tus tswv uas pub txoj sia los yog saib
xyuas neeg ntiaj teb saib hu ua li cas.
ua cob fab muaj paus ntsis kuj yog ib qhov zoo.  yog ua cob fab li kev
npau suav xwb hais tsis tau ib qhov tseeb rau pejxeem ces yog qhov yuav
coj sawv daws mus ntsib kev puam tsuaj xwb.  hos yuav hais raws li tej
thawj coj xav ces kuj yog li lawv hais lawm thiab vim hmoob yeej nyiam
mloog qhov cuav ntau dua li qhov tseeb.  li ntawd qhov cuav thiaj nrov
thiab muaj ceem dua qhov tseeb.

zhen,
555, txaus luag tiag tsheej (zhen).  ua cas koj tsis hais tias npub das
lub npe zoo li koj hais aslas lub npe zoo thiab naj?  koj puas paub
hais tias, miao keebkwm "taug txoj lw ntshav" daim peb twb tawm lawm
nas?  ua cas ntu no zhen yuav tsis zoo neej es hais lu tom ntej tom qab
li tus vwm lawm thiab?

hmoobhlubhmoob,
cob fab yuav vwm txog hmoob rov muaj tus "vaj" los yog tus "cawm seej"
ua ntuj xa los kav hmoob.  niam no hmoob tsis hais ntuj pis tsawg lawm,
lawv twb hloob zuj zus rau "vajtswv" lawm.  hmoob tus "vaj" yuav los
rau hmoob meskas, hmoob xov tshoj, hmoob tuam tshob los yog lub ntuj
tshiab twg?  hmoob txoj kev teev hawm huab tais los mus rau poj yawg
txwv koob puas yuav hloov los teev hawm "vajtswv"?  yuav yog lub ntuj
zoo li cas, hmoob thiaj muaj kev tij lij thiab kev thaj yeeb?

lo lus chaofa yog ib lub political affiliation rau lub sijhawm hmoob
sawv tawm tsam tus nplogliab/nyablajliab. lub npe chaofa  yog xub xub
sawv los ntawm pab hmoob coj kev cai saub/koom haum niam ntawv. txhais
tau tias tswv ntuj sawv los pab hmoob. thaum txom nyem txaus ces kawg
hu ntuj los pab. thaum pib ces yog religion tabsis tom qab ces kuj dhau
mus ua politics lawm.
coob leej ntau tus tsi hais christian los tsi yog christian thaum pom
hmoob txom nyem txaus ces kuj tau mus raus tes pab lawv.
piv xam li dr. hawj suav yog ib tug core hmoob christian, bee moua kuj
yog christian, gen singlaub kuj yog christian, txaij kuj yog christian.
txaij yog ib tug uas involved deeply rau cov cobfab. qhov conflicts mas
yeej admitted rau nej hais tias muaj loj thiab ntau kawg. tej yam
conflicts me me kuj muaj xws li:
1. muab txoj kev ntseeg/kev cai cobfab/saub los ua xibxub taw kev hom
thawj ntawm tus politics.
2. muab niam ntawv los ua tus official ntawv hmoob.
thaum lub caij hmoob tseem nyob li tamsim no mas yuav muab tej npas ham
saum no los hais mas nyuaj kawg kiag. leej twg mus nrog lawv ua es ho
tsi nkag lawv kis mas lawv kuj las tsi tsha nyiam.
yav tom ntej no yog cov cobfab yuav mus taus mas yuav tsum yog muab
lawv txoj kev ntseeg cais tawm ntawm lawv tus politics. lawv txoj kev
ntseeg mas kuj muaj too much restriction rau lawv fai num.
mam tham dua lwm zaug.
txaij

raws li kuv paub mas thiab hnov mas los lus chaofa yog nplog hu rau
hmoob xwb. lub npe chaofa yog tis rau hmoob los ntawm nplog.
kuv tsis paub tias cov hmoob hav zoov no muaj lub npe hu li cas tab sis
kuv pheej hnov lawv hu ua kevkheej, nws yog lawv lub tsev pem hawm ntuj
xwb. cov thawj coj mas nyiam dag heev li, cov tuag los tseem txawj sov
rov los thiab thiab lawv kom cov followers qi muag es thov ntuj ces
ntuj tso nyiaj los no, tab sis lawv muab nyiaj cuam los rau cov
followers xwb es lawv muag kaws coj mus cia rau cov fub coj mus tib
tsheej phiaj tias yog nyiaj xwb.
muaj ib hnub tus thawj coj tus poj niam tuag, lawv muab nws cia kom
txog peb hnub yauv rov sawv no tab sis lawv thov thov los tsis sawv,
muab cov fub qib nas has dug lug xwb tsis muaj nyiaj li ces nyab laj
tuaj tuaj, lawv cav kav thov vaj tswv, nyab laj xyuas ua nws tuag pawg
lug ces sib tw tso tes plau. tseg tus tuag nws nyob nws tom lub tsev
kheej. tej no yog kev ntseeg ruam ruam ntawm cov neeg ruam xwb.
amen

peb cov uas tsis tau ua caub fab, los sis tsis yog caub fab tiag tiag,
los sis muaj tej zaus peb ho raug teebmeem me ntsis los ntawm kev sib
ntaus sib tua, peb yeej xav hais tias caub fab no yog ib qhov cuav
xwb--lawv yeej tsis muaj hwjhuaj, los sis yeej tsis khoo tiag
tiag--tiam sis yog ib tus uas tau ua caub fab lawm tiag tiag, thiab nws
ntseeg caub fab tiag tiag, nws yuav qhia tau hais tias caub fab no yeej
khoo thiab muaj zog npaum licas.  kawg yeej muaj ntau tus tibneeg,
pojniam thiab txivneeg tibsi, tau hais tawm lawm tias nyob rau lub
sijhawm uas ua tsov rog caub fab ntawv, yog yus ntseeg tiag tiag, thaum
nyablaj (cobtsib) thiab nplogliab tua npoos thiab mostxwv tuaj, yus
hais tias "tsis tawg, tsis tawg," nws yeej tsis tawg tiag tiag li, los
yeej tsis raug yus li.  nws yeej tawg rau tom tej, tiam sis yeej tsis
tawg li yog nws ya tuaj poob ze rau ntawm yus.  tej qhov zoo li no yeej
tsis txaus ntseeg kiag li, tiam sis tej npam yus tsis paub, tej zaum
luag qhov kev ntseeg rau ntawm caub fab yeej ua rau luag khoo tiag
tiag.  cov tibneeg no, yus xav hais tias luag yog neeg vwm xwb, tiamsis
thaum yus nrog luag sib txuas lus thiab pom luag, luag yeej yog tibneeg
tibyam li yus, thiab paub yuav luag los sis tib npaum li yus thiab.
luag yeej yuav tsis vwm npaum li yus xav thiab.  tej npam qhov uas luag
ntseeg yeej muaj tiag tiag thiab los tsis paub.  luag hais tias muaj
tiag no ces yus raus pab txhawj thiab qhuas luag xwb, yog hais tias yus
yog ib tus tibneeg txawj xav.
peb uas yog cov tau tuaj kawm txuj kawm ci nyob rau lub tebchaws
vammeej no, los sis peb xajmaim no, yuav hais tsis tau tias txhua yam
uas peb cov niam txiv los sis ancestors tau ua yav tas los yog cuav
xwb, vim tias txhua txhua txheej thiab txhua txhua haiv tibneeg, nyias
yeej muaj nyias txoj kev ntseeg, thiab nyias yeej keej nyias li ub li
no.  txoj kev ntseeg no thiaj li pab tau lawv muaj txoj sia thiab
vammeej mus raws li lawm qhov kev ntshaw.  qhov uas peb yuav tsum ua
ces raus yog qhuas lawv xwb.  we cannot judge them according to our
standard.
--brandon