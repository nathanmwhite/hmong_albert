qhov ntawd yog lu lug noog (qhov ntawd yog lo lu nug) le kws kuv twb
tau teb rua txawjxaab lawm hastas kuv yuav muab phau "kuablug moob"
nuav sau ua lug "hmoobdawb" hab.
nyob rau nramqab no yog ntu uas kuv xav, tshawb, thiab pom rau ntawm
kuv ntiagtug.  nwg sau mus rau hauv ntu nruabnrab xwb.  yog li ntawd,
nwg yuav tsi duav li sawvdaws txoj kevxav.  txam yog li ntawd los,
ncontsoov haistias nwg tseem yog theem pib los sauntawv xwb.  nws yuav
tsi duav los rau peb cov uas twb paub lawm.  lub homphiaj yog rhawv
los pub, pab, thiab txhawb phaum hluas, me, thiab tiam tomntej no xwb.
nyeem mus saibseb nej ho pom zoo li cas:
"sauntawv sibtxuas
lub homphiaj ntawm tus txheejtxheem sauntawv sibtxuas yog sau kom lub
kuab lus ntawd meej thiab yog caij mus rau hauv lub caijnyoog xws li
ntu tamsim no, yav taglos, losyog yav pemsuab.  ntu lus uas yuavtsum
tau muab sau los ua ib lo lus, tiamsis ho muab sau mus ua ob lo lus
lawm, yuav muaj ntau lub ntsiab lus nyob rau ntau lub caijnyoog losyog
haislus tsis meej.  pivtxwv li ob zaj lus uas muaj nyob rau nramqab
no:
 kuv tseem tabtom nyeem ntu ntawv uas muaj nyob rau hauv lub
caijnyoog tamsim no.
 kuv tseem tab tom nyeem ntu ntawv uas muaj nyob rau hauv lub caij
nyoog tam sim no.
zaj ib muaj tib lub ntsiab lus xwb.  tabtom qhia txog haistias, nws
tseem fabtawsntso rau hauv lub caij ntawd.  caijnyoog qhia txog lub
sibhawm.  tamsim qhia txog lub caijnyoog ntawd.
zaj ob muaj ntau lub ntsiab lus.  tab txhais tau haistias: muab teeb,
muab txawb, losyog muab tiag rau hauv qab.  tom txhais tau haistias:
ib lwm, ib zaug, tom ub, losyog ze-ze ntawd.  caij txhais tau
haistias: sibhawm, ntu, losyog tshoj.  nyoog txhais tau haistias:
sijhawm losyog caij.  tam txhais tau haistias: hov, hliav, losyog
sawvcev.  sim txhais tau haistias: saj, kov, losyog ntsuas uantej tso.
sauntawv sibtxuas txog ob losyog peb lub suab rau hauv ib lo lus xwb.
yog muab ntau lub suab txuas los uake, ces nws ho rovqab tsis muaj
kuab lawm.  pivtxwv li:
 hnubqub nyob saum nruabntuj. (hnubqub = ob lub suab; nruabntuj = ob
lub suab)
 tsiajtxhu nyob rau nruabnras. (tsiajtxhu = ob lub suab; nruabnras =
ob lub suab)
 sauntawv li ob zaj lus saumtoj no los yeej siv tau tibyamnkaus.
(sauntawv thiab saumtoj = ob lub suab; tibyamnkaus = peb lub suab)
sauntawv nyias nyob nyias
thaum sauntawv nyias nyob nyias, yog haistias lo lus ntawd muaj ib
lub kuab uas taw losyog coj lub ntsiab lus mus cob rau tus tswj losyog
ntu lus ua kom zaj lus ntawd ho muaj tib lub ntsiab lus uas haislus
meej, ces sauntawv nyias nyob nyias li ntawd los yeej tau.  pivtxwv
li:
 kuv saib ntawv ntau ua rau kuv pom plooj plooj lawm xwb.  (haislus
dav dhau)
 kuv niaj hnub saib ntawv ua rau kuv lub qhov muag pom kev plooj
plooj lawm.  (txhais tau ntau lub ntsiab lus)
 kuv niajhnub saib ntawv uarau kuv lub qhovmuag pomkev plooj-plooj
lawm.  (niajhnub, uarau, qhovmuag, pomkev, thiab plooj-plooj yog ib lo
lus xwb)
siv tus cim txuas (-)
siv tus cim txuas los kem tus cim qauv ntawv (m, v, ( ), s, thiab d)
thiab lub suab qauv ntawv (a, a, ai, au, aw, e, ee, i, ia, o, oo, u,
ua, thiab w) ntawm lo lus uas muaj ob lub suab thaum muaj tus cim qauv
ntawv thiab lub cim suab qauv ntawv los nyob uake.  pivtxwv li:
 kua-mem
 hmoov-av
 ua-si
 ua-siab
 da-dej
yog haistias tsis kem tus cim qauv ntawv thiab lub suab qauv ntawv
ntawd, ces lo lus uas muaj ob lub suab ntawd yuav raug nyeem yuamkev
los kuj muaj thiab.  pivtxwv li:
 mem-e (me-me)
 hmoo-vav (hmoov-av)
 uas-i (ua-si)
 uas-ab (ua-siab)
 dad-lej (da-dej)
thaum nyeem cov lus mus zoo li ntawd, nws tsis yog lus losyog tej lus
ntawd ho tsis muaj kuab lawm.
cov cim ntawv ntawd siv tam li ib tus qauv ntawv los yeej tau
tibyamnkaus.  pivtxwv li:
 maivkawm
 vabtshaus
 ( )av dub
 sab nraud
 dab-dej
thaum muaj tus cim qauv ntawv (b, j, thiab g) thiab lub suab qauv
ntawv (a, a, ai, au, aw, e, ee, i, ia, o, oo, u, ua, thiab w) rau
ntawm lo lus uas muaj ob losyog peb lub suab los nyob uake, ces koj
tsis tag siv tus cim txuas ntawd los quas los yeej tau.  pivtxwv li:
 tiajxyoobiab
 nkaujiab
 nraugoo
cov cim b, j, thiab g siv tsis tau los ua tus qauv ntawv li cov cim m,
v, ( ), s, thiab d.  yog li ntawd lo lus ntawd thiajli tsis yuav tus
cim txuas los kem cov cim qauv ntawv thiab cov cim suab qauv ntawv
ntawd."

tony,
yog koj tham txog kev sau ntawv li koj cov example no, koj yuav tau
contact kuv thiab nawb. kuv lub tswvyim kho cov ntawv hmoob no mus li
koj seem thiab. pivxam: cov lus hais 2, 3, 4 los mam yog ib los (thiaj
make sense) yuavtsum muab sau sib txuas uake. tshuav 4-5 tus
consonants tsis tau muaj txhua rau hmoob cov lus. consistency ntawm
kev siv lus h thiab l los kuv decide tau tas lawm. con consonant ntau
tus ntawv los muab txiav kom luv. kuv paub tuspuav neeg muaj tswvyim
zoo txog qhov kev kho cov ntawv thiab lus hmoob no thiab.

nkaj,
tej koj hais kod yeej yuavtsum tau tshawb, kho, thiab muab los siv.
tamsim no kuv tsuas sau phau kuablug = grammar xwb.  qhov uas kuv muab
sautawm tuaj rau hauv no yog ib feem me-me uas kuv muab ntxiv mus rau
hauv phau ntawv ntawd xwb.
kuv ntxiv cov lug ua tibneeg siv heev dlua li cov lus nyob uantej
uaqab uas peb twb tham nyob rau hauv sch no.  dhau ntawd kuv kuj ntxiv
qho yam lus xws li li, ua, sab, nruab, kev li tej ntawd rau hauv kom
muaj lus pib, kawm, thiab siv xwb.
yog koj nyiam thiab xav saib losyog tshawb ntxiv mus, koj hais rau kuv
paub losyog sauv e-mail tuaj rau kuv.  qhia koj tuskheej, saibseb koj
ua dabtsi thiab koj lub homphia yog mus li cas tiag.  yog koj thiab ob
peb tug tibneeg uas koj paub xav koomtes los yeej tau, tsuavyog lawv
muaj siab los koom xwb.
ntawm cov lus uas muaj 4-lub suab li koj hais ntawd yuav tau mua uazoo
xyuam uantej saibseb npaum ntawd lub suab diam puas yuav muaj kuab
losyog hajyam tsis meejpem lawm.  hais txog ntxiv 4-5 tus qauv ntawv
(consonants) ntawd, ntxiv los yeej tau, tsuav yog nws muaj kuab xwb.
hais txog ntawm qhov uas muab cov qauvntawv li 3-4 tug (characters)
uas siv los sawvcev li ib tu qauv ntawv txiav kom pobtaub mas kuj yog
ib qho haujlwm uas tseem tsi tau pom txoj lw kiag li.  kuv kuj sim
lawm thiab, zoo li kuv tseem muab tsi tau lub hauvpaus.  ntawd yog ntu
loj thiab deb-deb rau tom qab lawm xwb.  ntu tamsim no yog pib tej uas
yoojyim kom peb kawm tau, paub siv, thiab siv tau uantejtso.  thaum
pib tau tej no lawd, peb maamli tshawb (research) thiab thau tej uas
zoo siv ntawd los siv mas peb thiajli yuav muaj kev mus.