lub asthiv tas los no kuv mus nrog lawv pam tuag. muaj ib tug kwvtij
hmoob tsab hais li no:
thaum tseem nyob tim nplog teb, tsab kaim tau khiav mus tuav nais khej
rau sab sayaboury. yog li ua rau yawg hlob vp thiab ham choj tsi txaus
siab. nkawv thiaj xa nom tooj mus tua tsab kaim. thaum nom tooj mus
txog tim lawv zos, yawg txawm mus tham lawv cov ntxhais hmoob tsab.
yawg hais rau tus hluas nkauj hais tias " kuv tuaj no mas kuj tsi muaj
haujlwm dab tsi tab si yog tuaj xyuas ib tug txiv heev nyuj nyob nej
tebchaws no xwb".  thaum tsab kaim paub tias yog lawv xa nom tooj mus
tua nws, nws tau xaj nws cov tub txib muab loo yawg nom tooj pav loo.
thaum kawg, ham choj thiab vp thiaj tsa tes siab siab xa nyiaj mus tso
yawg nom tooj los tsev. tos cov kwvtij hmoob tsab tsi nrog lawv ua kas
moos lawm yog li no ne. nej sim nug tsab kaim saib puas muaj tseeb os
lawv?
lam aib.

lam aib,
koj twb yog tus muab tau xov coj los tso rau sawvdaws pom tag lawm koj
yuav tau mus nrog tsab kaim tham kiag hos yog koj ntshai tham no ces
tsis tas piav txog tej niag teeb meem 40 xyoo dhau los lawm. tam sis no
peb yuav xav nrhiav yam zoo los kho hmoob lawm xwb os. tus neeg xav kom
hmoob zoo ces yog yuav hais txog current and future issues hos cov tsis
xav kom hmoob vam meej thiaj mus nrhiav tej niag uas pab tsis tau hmoob
los tham.

phiaj,
es luag twb hais tias history yog lesson rau yav tom ntej no ne.  tej
no yog history zoo hos. leej twg yuav coj hmoob yuav tsum tsi txhob ua
li no laiv.
lam

phiaj,
koj hais yeej yog kawg lawm,peb cov hluas yuav tau hloov tus cwj pw ua
tej laus coj tag los.cov laus mas yog nws tau tu siab rau leej twg lawm
mas nws yeej tsis lam tig rov los hais qhov zoo li.
lam aib,
lub weekend 1-7-06 kuv tau mus xyuas peb ib tug kwv tij nws tus ntxhais
muaj 11 xyoo tuag nyob san bernadino kuv ntsib tsab kaim tau tham li 15
nas this.tsab kaim kuj tseem nyiam tham kawg...lwm zaus kuv ntsib yawg
kuv mam nug saib puas muaj tiag os...peb txhob rawm ntseeg tej lus paj
lus cua yuav tau nug qhov tseeb saib puas muaj tiag.
yeej yog li koj hais yuav los ua ib tug coj yuav tau coj kom ncaj haum
txhua tus pej xeem.
yawg fajkhuam paub tsab kaim zoo kom yawg piav rau peb mloog saib.

lam   ai  ,  koj hais puas yog niag   nom tooj  yaj   uas  v p
lawv muab nws khi  ntim  hauv  nhab  tsaj   pov  rau hauv  dej  naj
khoom   mas  ? ua cas  txog qhov kawg  hos  tuag   rau  vp  tes  ?  tus
reason yog vim li cas   kuv kuj xav paub   tia  puas tsim nyog  muab
nom tooj yaj  pov rau hauv dej tuag lawm .
tubntsuag

tubntsuag,
tsis muaj pes tsawg tus nom tooj yang li os. koj twb pom pom cov movie
suav i ne, thaum laib muab siv tag ces kawg raug txiav caj dab xwb, tej
ntawd ces ham tsis nkag tib kis xwb los mas.

there is no secret  rau  vp  lawv pab neohome  no ,  lawv tso  neeg
tua    tsab nas   ntawm lub qhov rai  hospital  tim soune . 5  tug me
nyuam  peb pom tag los no  twb yuav paim quav  , yog lawv volunteer
mas thiaj   yog nawb , yog lawv tsi tau volunteer  , dag lawv  mus
nram  kev  ua  movie  nws yog  criminal  loj . yuav tsum paub li no ov
.
tubntsuag

cov me phooj ywg es, cas yuav hais cuag li nej twb mus pom kiag los
lawm. yog hais txog hmoob cov teeb meem thaum 80, kuv tsis paub zoo ces
kuv yuav piav tsis tau qhia nej. tab sis kuv paub cov neeg uas paub cov
teeb meem ntawv zoo. muaj ib tug yog hmoob thoj, nyob st. paul, hos ib
tug yog hmoob xyooj, nyob sacromento. tus hmoob xyooj muaj hnub nyoog
thiaj tsam li ntawm 60 tawm xyoo, hos tus hmoob thoj mas ze li ntawm 80
xyoo lawm.
yog hais txog ntawm 5 tug menyuam uas raug tua ntawv, kuv xav tias, nej
tsis tag yuav muab liam rau tus ub, tus no lawm. kuv yeej tau hno cov
hmoob uas nrog dr. yang dao pab, yog cov uas muab liam rau neohome. koj
thiab kuv wb txawm yuav sib liam licas los, wb yeej tsis paub quav dab
tsi. vim wb nyob, wb ib ceg ntuj, ntsej hnov, muag tsis pom.

cov phooj ywg,
yog nej xav paub qhov tseeb ces mus nug kiag vp thiab dyd nkawv xwb.

phwvnyawm,
thaub fajkhaum ntawd thaum ub wb mus kawm kung fu ntawm tsab kaim, tsab
kaim muab yawg ntsia ntsia. tsab kaim hais rau yawg tias " me tub, koj
mas nyiam pojniam tshaj xwb os. koj kawm tsi tau kung fu nawb." koj tus
me tub ko mas tsuav pom pojniam sia sev xwb yeej nyiam tas li ov.
thaub fajkhaum xam xam cia li khiav lawm tsev ntsiag to. he  he he
tsabkaim ham tsi tau ham choj lawv pob nyiaj los noj lawm las as.  twb
yog kuv hnov yawg tham kiag las as.
lam

lam,
kuv ntseeg tias tsab kaim yuav hais rau koj tiag....tsab kaim tham dab
tsi mas yawg yeej tsis zais lus kiag li ko...hais txog mus kawm tes
tawv ntawm tsab kaim mas yuav mus lam yog khoom quav qaib yooj-j yig
nad....thaum peb nyob nab phoos peb cov hluas coob-b leej mus thov kom
yawg qhia....yawg twb tsis tau qhia yawg saib-b koj xwb yawg twb muab
koj hais-s ces koj cia li tsis kawm lawm....thaum peb ho los txog vib
nais  peb rov mus hais tsab kaim dua yawg kom peb ib leeg mus txiav ib
tug xyoob tuam tswm saum roob xyuam yaj lub roob loj-j siab tshaj plaws
xwb los mas....kom peb txhob lwg tus xyoob cia li cab lub ntsis ua ntej
kom los txog rau tsab kaim lub tsev ces yawg thiajyuav qhia tau rau peb
no.muaj ib tug hmob thoj wb thiaj mus sim txiav tau 1 tug xyoob  wb 2
leeg sim cab ib pliag yeej tsis txav kiag li, tus xyoob ntawd yog muab
lwg tag cab tus xyoob qhuav-v xwb twb cab nyuaj vim tus xyoob nyhav
thiab ntev heej li.wb thiaj tso tseg tsis mus thov tsab kaim ib zaug
ntxiv lawm....

*lub asthiv tas los no kuv mus nrog lawv pam tuag. muaj ib tug kwvtij
hmoob tsab hais li no
*twb yog kuv hnov yawg tham kiag las as.
lam,
ua li cas ib zaug koj hais ib yam lus ma?

phwvnyawm,
sub koj nim ua npaum ko hab lov? koj kuj tsi yog khoom quav qab hab
nawb yom?
mej xaav yog vim le caag luas tej kws txawj tej hom txuj tiv thaiv yug
tug kheej ntawd yuav has qhov nyuaj tshaaj plawg rua suav dlawg xwb?
tej yaam koj has sau nuav ces yeej paub tas tej tuab neeg tsi muaj txuj
txhua leej yeej ua tsi tau hlo. thaus leej twg ua tau le has ntawd ces
nwg yeej tsi ntshaw lwm tug le txuj lawm. qhov nuav ua rua kuv xaav tas
sov cov nam kws laug hov puas muaj txuj tag... ua le mej leej twg puas
tau kawm ntawm tsab kaim? los yog puas muaj leej twg pum los sis paub
meejx tas tsab kaim qha tau pes tsawg leej txawm lawm tag?
ms

hahaha!! phwvnyawm, kuv xav yawm thaub tsab kaim ntawd siv psychology
paj lug rau neb xwb ces ntshai neb txawm mus ua kiag li luag hais lawm
thiaj tsis work paub. kuv xav tias txawm tsab kaim tus kheej kiag los
ntshai nws yuav mus luag tsis tau xyoob tuam tswm tsis lwg nplooj li
thiab nas.
nej cov paub yawm tsab kaim zoo nej sim piav sob, nws keej kung fu
npaum twg diam mas. xyoo 1980, kuv nyuam qhuav tuaj txog rau des
moines, ia, hnov ib yawg thaub hmoob tham tham tias thaum ub american
caw general vaj pov kom nws nriav nws ib tug hmoob tuaj ntau boxing tim
america teb (raws yawg hais mas american lub ntsiab mas yog caw general
vp ntag tiam sis yawg yog ib tug no lawm ces thiaj lam hais tias yawg
cov neeg no xwb) ces yawg ua tsis tau tes, yawg thiaj li hais kom tsab
kaim tuaj represent yawg thib, thaum tuaj txog lawv sib ntau round 1,
tsab kaim cia rau nws tus opponent muab nws phob yuav luag tuag. dhau
los rau round 2, tsab kaim mam li xuas ib lub lauj xeeb tib nkua rau
yawg meslika nkoj hlo tsis sawv lawm ces yawg thiaj yeej lawm. txij
thaum ntawd los ces nai phoo vp thiaj li hlub hlub tsab kaim thiab yuav
mus qhov twg los coj tsab kaim nrog nraim yawg lawm xwb. kuv tsis paub
tias xyov yawm hmoob ntawm lam dag peb cov me nyuam yaus xwb los xyov
yeej muaj tiag, yog nej leej twg paub txog zaj no no ces hos piav rau
peb tau kawm ntxiv.

xejthim,
qhov koj hais tias yawg vp kom tsab kaim tuaj mus ntau asmeskas kuv xav
yog yawg thaub hais rau nej ntawd dag nej xwb ntshai yuav tsis
muaj.tsab kaim ys yeej tsis tau pom nws nrog luag nej sib ntau ntawm
yus qhov muag xyov nws keej npaum li cas? pheej hnov luag hais xwb,
qhov yawg kom peb mus txiav xyoob mas yawg yeej hais meej-j tias yog
nej leej twg siab ntev heev mas kuv thiaj yuav qhia tau rau nej....kuv
xav yuav yog luj xeeb li koj hais lawm.....tsab kaim yeej hais kiag rau
peb cov luag muaj 10 tawm leej tias thaum yawg chim siab heej tuaj lawm
lais yawg yeej xam maj rho cov txiv cuab thoj los txiv duav luaj caj
npab ntug tuaj hauv av tuaj ib zog ib txob no laid...koj sim mus sim
cov luaj ntiv tes saib koj yeej rho tsis tau tiag...muaj ib xyoo thaum
tseem nyob nplog teb zoo li yog xyoo 69-70 ntawd...peb mus noj peb caug
rau xaignabouri lub naj hiab thiab naj pas....kuv tsis pom kiag thaum
ntau kuv cov phooj ywg yeej pom kiag tsab kaim ntaus ib tug thaib ham
nplog tsis tuag kiag thaum ntawd twb yog tag ki mam tuag....ua ntej cov
hmoob thiab nplog yuav party mas tsab kaim yeej xaj rau lawv tias nej
txhob sib ntaus nawj...yog nej leej twg sib ntau ces yuav mag kuv tswm
kom tuag kiag od...ces hmo lawv ua party nawd kwv yees li 10:00pm ces
thaib ham nplog tau beer me ntsis ces cia li sib ntau thaum sib ntau
ntawd tsis pom tsab kaim nyob ntawd....tab sis thaum tus nplog khiav
kiag tawm cov neeg caum tus nplog mus txog sab nraum zoo tsab kaim twb
nyob nraum lawm tsab kaim cia li tuav kiag tus nplog ntiag tsho tib
nrig tus nplog plab xwb tso pluav nplog mus tsev koj naj...ces tus
nplog cia li mus tsev lawm...tag kis cov nplog nyob tom nplog khaib
tuaj lais ngas tias tus nplog tuag lawm....
thaum twb tuaj txog teb chaws no kuv thiaj rov nug tsab kaim tias qhia
saib koj kawm muaj kws los yog khawv koob dab tsi? xyov yog yawg tsis
xav qhia mas los yog yeej yog li yawg hais...yawg hais li no kev sib
ntau mas koj yuav siab tawv heev txawm tus neeg ntawd yuav loj npaum
cas los koj txhob ntshai yog thaum koj nrog nws sib ntau lawm...koj
yuav maim-m kom nws txog-g siav thiab saib zoo nws lub nrig thiab nws
txhais taws thaum ncaws tuaj.....thaum koj yeej paub tias koj ntaus mas
raug kiag nws qhov chaw tuag lawm koj mam ntaus ib teg kiag xwb ces nws
tuag kiag lawm...
tuaj txog teb chaw no kuv yeej tsis tau pom tsab kaim nrog vp li
nawj....nkawv yeej nyob koom  zej ,koom zos los mad...

moobsib,
kuv yeej tsis tau pom tsab kaim qhia tau ib tug qhov twg? qhov yuav
paub ces yawg cov kwv xwb, tab sis yawg yeej hais rau sawv daws tias
yawg cov kwv siab luv,ceev heev yog kawm tau mas ntshai yuav niaj hnub
ntaus neeg, yawg yuav qhia tsis tag rau lawv.

thaum lub sij hawm yawm thaub hmoob hais ntawd mas yus yeej ib txwm
tsis tau hnov, tsis tau paub txog tsab kaim li mas kuv yeej ntseeg yawg
kawg vim yawg tias yawg yog ib tug thab ham ntawm vp  mas yawg paub zoo
heev txog tej xwm txheej ntawd. tom qab no yus thiaj mam muab xwv xam,
yus thiaj li xav tias ntshai yuav yog yawg dag xwb....yawg tseem hais
ntxiv tias thaum tsab kaim muab nws tus opponent ntau ntog sab kiag
sawv tsis tau lawm mas cov asmesliskas tsis txaus siab rau tk li, lawv
nriav neeg caum tk tua kawg tiam sis nai phoo vp lawv muab tk zais zoo
zoo lawm ces hnub tom qab thiaj li yav rov los rau tim long cheng. dhau
qhov ntawd yawg thiaj tham txuas ntxiv tias tom qab no hmoob poob teb
chaws, khiav tuaj coob coob rau us no mas cov asmesliskas swb tk ntawd
tseem nriav neeg soj tk tuaj mus nyob rau twg lawm mas yawg tsis tau
luag tawm nraum zoov kiag, yog yuav tawm thaum twg ces yuav tsum kom
pojniam mes nyuam mus zov nyas kuaj lab zoo zoo tso.  xyov yog xyoo twg
lawm tiam sis muaj ib xyoo cov mesliskas ntawd tuaj xwj tau ces lawv
thiaj ntiav dub tuaj pauj kuas zaub ntsuab nqas semi automatic gun tuaj
tua tk ib zaug. hos muaj dua ib yawg tham tham rau kuv tias lawv mus
tham tk tus ntxhais, thaum mus txog hauv tsev ces tk tsis hais dab tsi,
cia li pov hnab looj tes pig poog los kom mus nrog tk tus ntxhais sib
koos npas xwb, yog yeej mas yawg thiaj li pub tuaj tham yawg tus
ntxhais hos yog swb ces luag yeej muab laij los tsev tsis pub txuas lus
nrog. tej no puas muaj tiag thiab mas?
hais li koj hais ces tk kuj yog ib tug yawg hmoob muaj zog li yawm teev
tseg rau hauv vajlugkub lawm thiab no mas yuam. tsis nco tias xyov yog
tus twg lawm tiam sis muaj ib tug nyob rau hauv phau vajlug kub qub
(cov neeg puag thaum ub) muaj ib yawm mas muaj zog tiag tiag, mloog mas
yuav ib yam li tk los yog tseem ib nyuag tshaj. kuv saib ntshai tk yeej
tau koob hmoov los ntawm vajtswv nws thiaj li muaj zog tshaj tej
ordinary people los paub. yog tias muaj zog npaum li koj hais ntawd
tiag mas tsis tag txawj khawv koob los yog kung fu, nws lub zog xwb los
yeej yuav tsum ntau taus neeg tuag. ua ib tug tib neeg ces yog tej tsob
ntoo luaj npab ntug, luag rho hlawv hlo li yus dob nroj xwb ces kev
ntau neeg xwb luag yeej tib nrig li tk piav rau koj lawm xwb ceg yeej
kawg tuag. tsis tag yuav ntau kom ncaj ncaj qhov chaw tuag, kuv xav mas
ntau tej ceg los kawg ceg lov, ntau rau npab los kawg npab lov, raug
taub hau los kawg tau hau ntsoog mus li. hahaha....peb tiam niam no cas
tsis muaj tus muaj zog li ntawd lawm ne yuam.
yav tag los kuv twb hnov cov phooj ywg tham tham tias tub tsab twb mus
kawm tau txuj ci ntawm tk los lawm es cov laib thiab cov hluas nyob tom
st. paul thiaj li ntshai ntshai tub tsab no. thaum lub sij hawm tt mus
kawm tiav ntawm tk ces yawg thiaj li coj los siv ntau yawg huas vue aka
houa black uas yog peb ib tug legendary soccer player. tiam sis ntshai
tt tsis muaj zog los cas tsis work zoo es nws tseem kom nws cov team
mates ob peb leeg los pab muab houa tuav tes taw rau nws noj nqaij dawb
thiab.

xejthim,
raws li kuv paub thiab hnov mas tub tsab tsis tau kawm ntawm tk
nawj...tt tsab kawm kung fu lis nej cov hluas pheej kawm-m xwb....qhov
no ho tsis yog tk tham yog tk cov kwv tij tham tiag muaj ib xyoo tt hu
tuaj rau tk kom tk teem ib lub caij nkawv tuaj sib ntau,tsis yog ntau
kom tuag tuaj ntau li tej txiv tub saib li twg keej dua,tt xav mas nws
yuav ntau yeej tk lawm...tk kuj ok kom tt tuaj ib lub weekend tso nkawv
mam sib ntau....tsis ntev ces tt txawm tuaj nkawv sib ntau tau 3 teev
raws lis yawg thaub hmoob tsab tham rau kuv...tk yeej tsis ntau tt ib
teg li yawg tsuas maim-m nkaus-s xwb...tt kam-m tt qhaug zog ces tt cia
li rov los tsev lawm xwb....ces tt cia li hais tias tk thiab tt nkawv
sib ntau caus kam lawm xwb no.hais txog tk cov ntxhais mas yus tsis tau
mus tham kiag yawg yeej muaj cov ntxhais nrog peb ib phaum thiab
tiag..yus hnov lawv tham xwb tk yeej ua li koj hais tiag no....koj mus
txog ces nej tham tau kawg ho yog tus ntxhais hais rau yus tias ua ntej
koj thiab kuv yuav sib tham wb sib ntau tso...cov tsis txawv dab tsis
ces cia li cia li los tsev ua ntsev nchuav kiag xwb....hos cov txawj
sib ntau ces yeej nthos nkaus hnab looj tes ces nrog sib mos kiag,
thaum yawg tus ntxhais muab tau yus txhais tes ntxeev kiag rau raum
nrab qaum lawm ces kawg nyoog no tiag....qhov no los yus tsis tau pom
thiab tsuas hnov luag hais xwb.....tom qab no yawg cov ntxhais kuj cia
li mus yuav cov txiv tsis txawj dab tsis li thiab...tej zaum kuj yuav
tsis muaj npaum li sawv daws xav thiab hnov....

cov yawg,
ua cas nej yuav ntseeg hais tias tsab kaim txawj tes taw.  kuv kiag
yeej nrog tsab kaim tham ntau ntau zaus.  raws li kuv obseved mas tsab
kaim yog ib tug neeg hais lus khav theeb thiaj tso ya heev.  tus tsis
nyuam qhuav nrog yawg tham thawj zaug mas kuj xav hais tias yawg yog ib
tug neeg tseem ceeb.  tiamsid thaum koj nrog yawg tham ob peb zaug
lawm, koj yeej paub hais tias yawg hais lus tso ya xwb.  tsab kaim mas
kuv yeej paub hais tias yawg tsis txawj lwj xeeb thiab kung fu li lauj.
kuv tsis tau nug tus tsab kaim vim tsam yawg txaj muag tiamsid kuv nug
kiag yawg tus kwv ntxawg vim kuv tham yawg tus ntxhais.  kuv hais tias
koj yog tsab kaim tus kwv kiag thiab nyob ua ke, koj pus paub tsab kaim
txawj lwj xeeb thiab kung fu.  tsab kaim tus kwv hais tias yeej hnov
luag tej ntiaj tog qaum peg cav txog hlob tsab kaim heev tiamsid lawv
cov kwvtij yeej paub hais tias tsab kaim yeej tsis txawj dab tsi.  qhov
yawg ua kwv yawg paub hais tias tsab kaim txawj no ces thaum hluas tsab
kaim nyiam nyiam dhia nrig nphau li cov movie suav dhia vim thaum ub
lawv pheej nyim nyaim mus saib movie suav.  hos yog tes taw ces tsab
kaim tsis txawj dab tsi.
tsab kaim tus kwv thiaj qhia ntxiv hais tias, thaum lawv tuaj txog san
diego, cov niag dub nyob ua ke pheej thab thab lawv, ces muaj ib co
hmoob txawm hais tias tsab kaim txawj tes taw.  dub nqa loo phom tuaj
puav tsab kaim.  tsab kaim dhia nws lub qhov rai qis qis txij duav rau
nraum zoov.  tsab kaim tseem ntog thiab txhauj ceg sab kawg ces dub
thiaj li tua raug yawg.
tsab kaim mas yog ib tug neeg tsis lam txawj lwj xeeb dab tsi li lauj.
yawg lub meej mom mas nrov tshaj li qhov yawg txawj vim yawg txoj kev
dag nkaus nkaus xwb.  nej pus tau hnov hmoob tus kws tshuaj tshuas xab.
tshuas xab mas yog ib tug txawj kho mob tshaj plaws siv nws cov yees
siv kho xwb.  hmoob ntiaj tog qaum pes mas tsuas cav txog tshuas xab
xwb.  thaum kawg yawg khiav mus ua cob fab, peb mam paub tseeb hais
tias tshuas xab ces yog ib tug neeg dag noj dag haus xwb.

ua tsaug os....
ms