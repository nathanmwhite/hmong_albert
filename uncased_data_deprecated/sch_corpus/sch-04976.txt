kuv niam tus niam tais laus muaj ib tug ntxhais thiab nws tsev neeg tso
tas nrho nws liaj ia teb chaws (hais tias lub tsev zoo zoo thiab zoo
dua niam tais lawv lub nyob usa) nyob lpdr khiav tuaj thaib teb.  hmoov
tsis muaj raug ntes thiab tab tom raug txim.  twb tau ze 2 hlis lawm
lawv tsuas tawm mus pom ntuj 2 zaug xwb.  tus txiv yuag yuag heev li
lawm thiab xyov puas yuav zoo taus.  txawm li ntawd los nws hu xov tooj
tuaj rau kuv niam tus niam laus hais tias ua li cas los lawv yuav rov
mus tsev vim tias hnub i lav thab npas nplog twb tuaj saib lawv tas
lawm thiab hais tias kom lawv rov qab.  tom qab ntawd ces thaib ib
nyuag ua zoo me ntsis rau lawv lawm.  nws xav kom tus niam tais ntawd
xa me ntsis nyiaj mus lawv ho tau siv rov mus tsev.  tus niam tais ho
nug tias ua li tsam no vaj tse twb poob tag lawm es rov mus yuav ua cas
muaj tsev nyob lawm.  nws hais tias cov tseem nyob tim nplog hais tias
yog rov mus no ces lawv mam li rov mus txhiv lawv tej vaj tse rov xwb.
hmo no rfa tseem hais tias cov hmoob dd cia yog teeb meem ntawm lpdr
thiab rtg xwb, tsis pub lub teb chaws thij 3 raus tes no es ntshai yuav
raug forced rov tiag pod...
nej cov ua hauj lwm daws tso hmoob cov teeb meem no nej xav ne thaum
mus txog tim ub puas tseem tau mus nyob yus lub zos qub mas yod?
peb cov human rights activists thiab lobbyists, nej txawm yuav pab tsis
tau peb cov hmoob tiag tiag li lod?  tu siab ua luaj li.....
csy

yog leej twg kom lawv los ni yuam. kav tsij kom lawv rov qab zoo dua
tuaj nyob nkuaj tim thaib teb os. tej zaum lawv tsis tau nyob dua nkuaj
es lawv xav tuaj sim saib nkuaj kaw neeg nyob zoo li cas xwb kaj. luag
tej laus pheej hais tias tsis pom dej dag siab tsis nqig ces yog cov
hmoob nplog tam sim no ntag. zaum no mas pom dej dag lawm tiag tiag
lauj. tus ntxhais no nyob tim vientiane los yog nyob tim phoubia naj.
yog xav tuaj america ces kom lawv kav tsij mus rau ntawm that dam hauv
vientiane xwb ces tau tuaj lawm ces tau tuaj lawm. tsis thas yuav hla
niag dej dag (naj khoos) li os. kuv mas pab khuv leej tawv kawg li. yog
pauv tau es pauv lawv tuaj nyob tim america no es cia kuv mus nyob tim
nplog teb mas. kuv tsis xav them se (tax) thiab noj ssi li lawm. kuv
xav rov mus tua nas thiab tua nploos noj tid nplog teb lawm xwb nas.
noj noj ssi es plab loj dhau hwv lawm. xav rov qab mus caum nploos saib
plab puas me me li tus txiv koj hais los ntawd.

raws li kuv soj ntsuam xyuas mas luag yuav tsis force cov neeg muaj
khao moon txaus rov qab. tab si yog tus twg lam khiav los xwb mas
ntshai luag yuav tsis lam cia nyob rau luag yug nawb. nyob rau lub
ntiaj teb no es neeg tawg rog txom nyem tiag tiag coob li coob es leej
twg thiaj yuav subsidize ib pob nyiaj tuaj yug ib pab neeg uas lam
khiav los nyob yam tsis muaj tsov rog. yog hmoob paub tsis txog tej yam
no ces kawg raug kev txom nyem xwb les es.
yog hais tias pab neeg ntawd poob rau sab neeg tawg rog mas lub teb
chaws thib 3 thiaj yuav muaj cai raus tes. hos yog lawv thwm hais tias
yog illegal immigrants xwb ces haj tsis yog rtg thiab lao pdr nkawv
teeb meem xwb.
raws li kuv taug qab tau ib xyoo no mas lawv cov human rights activist
yeej yog pab kawg siab lawm thiaj nyuam qhuav los txog 8,000 tus xwb
ov. yog hais tias tsis muaj cov human righgts activist pab cheem mas
kab hais tias xyov hmoob tseem raug ntes raug kaw thiab los coob npaum
li cas ntxiv lawm ne. raws li kuv hnov sai muaj ib co xav kom hmoob los
kom tshaj 10,000 leej mas un thiaj tuaj raus tes no. tab si lawv cov
human rights activist pom hais tias txoj hau kev tws lawm yog hmoob
tseem los coob ntxiv ces kawg raug kev tsim txom. yog li ntawd cov
human rights activist thiaj nrog nyuj thiab twm sib nraus ua rau ib ce
doog tag los tseem nrau qee thiab ne.
txhob tu sia ma. koj twb yeej paub lawm hais tias yog lam khiav hauv
zej zog los ces tsis muaj ib lub teb chaws twg yuav tos lawv mus ua lub
neej tshiab. yog tsis kam rov qab ces thaib yuav ua lub nkuaj kaw lawv
ntag hos. thaum kaw ntev thiab ntev sawv daws txom nyem txaus ces kawg
koj yuav tau xa nyiaj mus tso koj tus txheeb ze tawm, kuv yuav xa nyiaj
mus tso kuv tus txheeb ze tawm. thaum ntawd ces peb hmoob mekas ham
tsis yuav kob huam nrog lawv xwb na.
koj hais yuav ua ib lub prison facility li thaib plan ntawd yuav siv
nyiaj ntau npaum li cas no. yuav txog million of dollars xwb ne. luag
tsis yog yuav ua rau koj nyob dawb dawb na. saib lub teb chaws twg ho
kam siv lawv cov nyiaj tuaj ua tsev kaw hmoob saib txog thaum kawg
hmoob yuav muaj benefit li cas rau lub tebchaws ntawd xwb.
hais txog cov tseem neeg tawg rog mas nws muaj nws ib sob lus hais ov.

hmoob tseem yuav mus tsev qhov twg thiab naj. nej cov uas yog hmoob
meskas twb yeej txog tsev tau 20-30 xyoo no lawm nev. yog nkees nyob
thiab tau zoo hwv lawm ces thiaj yuav tsum khiav mus nrhiav tsev rau ub
rau no nyob los yeej tau ib yam, xws li rov tim nplog, tim thaib, nram
arkansas, los yog florida, thiab ntau txhia qhov chaw thoob lub nyuag
ntiaj teb me me kheej kheej no xws los mas.
hmoob yeej ib txwm yeej ntshaw ntshaw lub tsev nyob, xws li nyob kom
nruaj ntseg thiab muaj kev ywj siab. yog tsi muaj qhov no, hmoob yeej
yuav tsum nrhiav kom tau lub tsev ntawd nyob. yog li, cov nyob nplog
teb thiaj li tuaj khuam rau tim dej dawb, vim yog muaj txoj kev ntshaw
no. cov nyob tim los ib txhia thiaj li ntshaw kom tau tuaj tim no, ib
txhia uas tsim kam tuaj tebchaw no mas nws ho ntshaw rov mus ua nom rau
tim nplog vim tias nws ntseeg tias yuav tau tebchaws. tus yuav mus
nrhiav tsev rau qhov twg los muaj tag. tseem muaj hmoob meskas ntshaw
thiab tseem khiav mus nyob thaib teb thiab nplog teb lawm thiab. tsam
no tsi paub hais li lawm, tiamsis, sawvdaws yeej pab tu siab thiab nrog
cov kwv tij neej tsab hmoob ua tau nyob qhov chaw ti, uas yog nyob tsi
muaj vaj muaj tse es tseem ntshaw ntshaw thiab vam vam.

hmong213,
thaub.... ua cas koj yuav hais raug kuv txoj kev xav ua luaj ne.... yog
li wb kuj coj wb ob niag mej thaub khiav mus nyob lawm tid ib ntus saib
zoo li cas. ntu no kuv los yeej tsi muaj num ua ces niaj hnub xuav kauv
rau ub rau no xwb tiag.....
nqq

csy, peb cov kubxaj tsis pub moob moog tsev ov, yog puab moog taag lawm
ce peb sau tsis tau nyaj lawm, peb qhabnab yeej yuav muaj cov nyuag
moob nua ua luam kuam tu noob peb maag le tsum, puab yim tuag coob peb
yim tau nyaj xwb naj.

yoojyim,
kuv tsis tau hais tias lawv ruam ruam thiab thaum lawv rov qab ces tsis
tau lawv lub tsev lawm.  zoo li tias lawv muab yuam rau lawv es yog mus
tsis txog meskas no ces thaum rov qab mam li txhiv rov los no xwb.  yog
tias lawv lub tsev ntawd yeej zoo li hais ntawd no tej zaum yuav raug
ntau $0000 thiab mas, tiam sis kuv ntseeg tias tos txog txij lawv ua
tau ib lub tsev li ntawd los yeej yog muaj txha caj qaum nyob tim no
lawm thiab, tsis leej tias lawv yuav cia li ua tau lawv ib lub tsev li
ntawd nyob thiab.  kuv tsis txhawj txog lawv li os, kuv tsuas tias
ntshe peb pab pab lawv los pab tsis tau ces ntshe lawv yuav raug xav
rov qab no xwb os.
csy

thaub nqq.......kuv tsis paub hais tias koj lam hais tso dag xwb los
tiag. hais txog nyob america no kuv yeej dhuav kawg li lawm tsis xav
nyob li. kuv mus ob peb zaug tim nplog, kuv yeej npaj tau me ntsis
lawm. cia saib lub dream puas yuav come true. yog nws mus raws li lub
siab xav, thaum kuv retire lawm, kuv yuav mus retire nyob lawm tim
nplog no tiag. yog koj mus thiab ces peb sib yaum mus. peb rov qab mus
xyaum ua dua liaj saib ua puas yuav tau noj li yav thaum ub peb ua los
lawm tiag. yog tau rov qab mus dua mas kuv yuav mus ua kas npab (kanh
banh) & kasmia lawm xwb. tsis kam nrog leej twg ua kas moos li lawm.
kas moos mob taub hau hwv. kuv tseem xav nug saib tseemyeej mus yuav
tau av hov ntau nyob rau pem km52 lawm vim hais tias km52 yog tseemyeej
qub teb qub chaws.
txoj ke nyob lub teb chaws america no nws tsis yooj yim kiag li. yus
txawm muaj ib lub luv (tsheb) ib lub tsev los yus nyob nuj nyob nqi
xwb. cov khoom ntawd zoo li yeej tsis yog yus li. hnub twg yus them
tsis taus ces luag yeej tuaj cab thiab hais kom yus tawm tsev ntag. yus
yuav tsum sib sib zog khwv 5days/wk from 8 to 5. yog yus muaj khoos
ntau yam npaum twg, yus pw tsis tsaug zog npaum ntawd. tuaj nyob
america no yog tuaj nyob nuj nyob nqi xwb. yeej nyob tsis kaj siab kiag
li nawb cov yawg. ob niam txiv sib pom li hluas nkauj hluas raug xwb.
nyob america teb no, kev nyuaj siab ntau tshaj kev kaj siab. tsis tas
li, yog yus tus mesthaub zoo nkauj thiab mas haj yam nyuaj yus siab vim
hais tias yus kav tsis tau nws li nyob tim nplog teb.
kuv xav hais tias yog mus nyob nplog teb, mus ua kom tau ib lub tsev
dog dig, npaj kom tau ib lub liaj, khawb kom tau ib lub pas ntses, xwb
ces tau lawm. yus yuav kiag ib lub motorcycle xwb ces yus ob tug thaub
nej hnub mus tom liaj xwb mas kaj siab tshaj li lawm. siv nyiaj li kaum
tawm phav ($10,000.00) xwb ua tau lawm. nyob america teb no yog muaj
kaum tawm phav nyiaj xwb ua tsis tau dab tsi li. muaj li ntawd xwb ces
kawg coj mus down tau ib qho nuj nqis ntxiv rau yus xwb.
tam sim no kuv tseem tos saib nplog national assembly puas pass the
dual citizen law. the reliable source told me that they are working on
that law. i'm not sure about that, but wait and see. secondly, i still
have a few more years to go for my retirement year. in laos, i can
survive with my ssa & pension retirement benefit. but not in here. this
is just my dream. there is nobody know the future.
nyob nplog teb, yog yus muaj ib lub luv, lub tsev, los yeej yog yus li
lawm tiag vim hais tias yus tsis tshuav leej twg nuj leej twg nqi. yus
nyob kaj siab lug. yus tus mesthaub zoo nkauj los yeej yog yus li tiag.
leej twg yeej thab thiab txav ti tsis tau li. kuv tsis paub hais tias
yog vim li cas cov hmoob nplog pheej xav tuaj nyob lub txim rau tim
america no. yog lawv ntse ces lawv yuav tsum nrhiav kev tuaj xyuas xwb
es tuaj nrhiav kom tau nyiaj ces rov qab mus ua neej lawm tim nplog teb
xwb thiaj yuav kaj lawv lub siab. today, the cost of living is very
very expensive in america. i have no idea how the new comer will
survive. thaum ub, tau nyiaj welfare li 600 - 700 pua xwb yeej nyob
taus lawm vim hais tias ib lub apartment tsuas yog li 300 - 350 puas
xwb. tam sim no cov tau welfare 600 - 700 pua tiam sis lub apartment
twb yog li ntawd 500 - 600 pua lawm. yuav ua li cas thiaj ua tau neej.
tsis yog hais tias yus tuaj txog kiag america es yuav mus ua kiag tau
hauj lwm. txawm hais tias tus puav lucky ho tau kiag hauj lwm los nws
tsuas yog tau cov hauj lwm mus xuas dag xuas zog mus lwm ua xwb. lawv
tsuas ntiav nws li $7.00 - $10.00/hr.  yog li qhov net income uas yus
nqa los tsev yuav ntau npaum li cas xwb. kuv tsis paub hais tias nej
mus txog nplog teb, nej mus tham li cas rau nej cov kwv cov neej cov
tsav tid. kuv mus mas kuv hais america teb qhov negative/positive huv
tib si rau lawv mloog. kuv hais rau lawv tias qhov negative mas ntau
tshaj qgov positive nyob america no.
more later....

hmong213,
koj has xwb ces raug kuv qhov huv si lawm las as. kuv ces txawm nyob
rua qhov yuav moog nrhav haujlwm ua los tsis muaj tej qhov yug qualify
lawm. tej qhov yug qualify ces ho nyaav dlhau rua yug lawm, yug yuav ua
tsis taug. nam kam thees tsawv le nuav ces txhaj pheej xaav tas ca tsiv
moog xyub tim u xyoo puav yog tsi tau tuag nua los maam rov lug claim
nyaj soc. sec. noj nua tag.
tim lostsuas teb los yeej muaj nuj nqes hab se lawm tawm sis nwg tseem
tsis ntau npaum le tim nua. ces yog tas yug tsis muaj nyaj ntau los yug
txhaj le yuav nyob tau.
ib qho ntxiv mas yog health issue. peb nyob tim nua ces muab tau zoo
dlhau ces tsi tawm fws. kuv xaav tas yog moog nyob tim u ces fuab cua
suv heev ces yug yuav tawm fws heev. yuav ua rua yug tsis rog nruab lim
ua luaj twg. ua ke ntawd tej khoom noj khoom haus los kuj yog naturally
grown xwb ces yuav tsis nce roj npaum le cov nam tim nuav. tej nuav
yuav ua rua yug sav ntev zog los kuj tsis paub.
kuv le ces tsis has lub tsev zoox, txawm yog nyuas tsev pheebsuab xwb
los o.k. lawm.
thanks for sharing, hmong213...
nqq

you're wellcome. kuv los yeej xav tib yam li koj xav thiab. yog koj mus
hnub twg no hais paub thiab nawb. koj puas paub muaj hmong/nplog leej
twg rov qab mus nyob tim nplog los lawm? if you do, please share their
story.

hmong,
kuv kuj tsis tau paub ib tug los sis ib yim neeg kws tsiv rov moog nyob
hab su (retired) tid le hab ov. kuv muaj ib tug txiv ntxawm kws quaspuj
tuag lawm. nwg muaj 60 tawm xyoo lawm tawm sis tseem khov heev. nwg tau
moog yuav ib tug nam tshab 28-29 xyoos rua tid. nwg yuav tog tuaj nua
tawm sis tseemfwv miskas tsis pub vim nwg tsis qualified lawm. luas has
tas nwg tsi muaj num ua ces yog le mas nwg yug tsis tau (cannot
support) tug nam tshab hov. yawm txiv ntxawm nuav thaam has tas yuav
nyob los tseemfwv lostsuas yeej pub yug nyob tsheej xyoo le. luas yeej
tsis yuav nyaj le. kuv xaav tas yog luas qheb kev rua cov neeg laug rov
moog su le nuav yaam tsis sau nyaj visa dlaab tsi mas cov laug yuav rov
moog coob.
yog nov xuv dlaab tsi tshab txug tej nuav los peb maam sis faib nawb.
ntawm kuv mas yog tas nrhav tsis tau dlaab tsi ua tsheej mas nyaj xyoo
tshab nuav tawm ces yuav moog los tsis paub. tsuas yog mej thaub muaj
ntsis txhawjxeeb nyob tsaam ces moog txug tim u ho muaj coob tug nkauj
qhe xwb nua.... hahahahahahaha.... tawm sis qhov tseeb ces nam laug
lawm hab tsis muaj zug lawm ces yeej tsis muaj leej twg xaav phlw lawm
lauv...
nqq

**zoo siab koj share qhov story ntawm koj tus txiv ntxawm ntawd. raws
li kuv xav, qhov lawv tsis pub koj tus txiv ntxawm ntawd coj nws tus
poj niam tshiab tuaj mas yog qhov zoo kawg lawm vim hais tias nws laus
lawm. yog coj tau tuaj mas ntshai koj tus txiv ntxawm tseem yuav muaj
kev nyuaj siab lawm yav tom ntej vim hais tias tus poj niam tseem
hluas. koj paub kuv hais txog dab tsi lawm. peb twb pom coob coob leej
uas coj cov poj niam hluas hluas tuaj txog es lawv lub neej kav tsis
ntev. yog hais tias koj tus txiv ntxawm yeej yog cov ssa retiree lawm
ces yeej yooj yim kawg tsis muaj teeb meem dab tsi txog phab nyiaj
txiag. nws mus nyob txog lub teb chaws twg lawv yeej xa nws cov ssa
retirement check rau nws ntawm lub teb chaws ntawd. tiam sis yog cov
ssi xwb mas yeej nyuab thiab os. yog li koj tus txiv ntxawm ntawd twb
mus nyob los lawm los tsis tau mus, los yog nws tseem tab tom yuav mus
xwb.
**hahahaha.......leej twg tus mejthaub los yeej xav zoo tib yam li koj
hais. txawm yog li es kuv twb mus ob peb zaug nplog teb, kuv thiaj li
tsis pom hmoob/nplog teb xyov zoo li cas li ntag. yog mus lawm no nco
ntsoov qhia koj zaj khawv koob rau koj tus mejthaub xwb ces tsis muaj
teebmeem li. qhov koj muaj zug tsis muaj zug ntawd cov mejthaub yeej
tsis tso siab kiag li. thaum kuv mus txog tim vientiane es kuv hais rau
kuv tus mejthaub tias kom nws nrog lawv cov poj niam mus shopping tom
nplog lub talat xao (morning market) hos cia peb cov txiv neej mus
shopping tom nplog lub talat leng (evening market) no mas nws yuav luag
muab kuv daim passport dua pov tseg. kav tsij npab siab. cov neeg zoo
li peb cov no nyaj yuav tsis muaj rog nrog luag ua. yog muaj los mam li
siv kasmia thiab yus lub mavtais xwb nyaj yuav tua tau lawm.

hmong213,
tug txiv ntxawm ntawd npaaj sab rov qaab moog rua lub 11 hlis nuav
ntaag. zag nuav nwg yuav moog nyob le yuav laug 1 xyoos maam rov lug
nua. nwg tub tau citizen lawm. nwg yeej to taub zoo. yog tas coj tau
tuaj es yuav nrug nwg nyob 1-2 xyoos xwb los nwg yeej tsi k, nwg has
naj. rua qhov has tas nwg yeej paub nwg tsis muaj pes tsawg xyoo nyob
lawm. yog le mas nwg kuj tsis xaav kuas tug nam tshab ua ib lub nraa
rua nwg cov tub-nyaab tom qaab nwg dlua ntsaa lawd hab. kuv thaam kuv
txuj kev xaav rua nwg noog kuj ua rua nwg tuaj zug kawg hab. tej zag
nwg yuav xum moog nyob saab ntuj tim u es ca cov tubnyaab maam le xaa
nwg cov nyaj lawv qaab moog rua nwg xwb ces tseev noj tseev haus lawm.
sis ntsib dlua,
nqq