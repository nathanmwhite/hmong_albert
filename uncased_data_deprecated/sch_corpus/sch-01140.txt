rov tham txog ntawm qhov chao muang txiaj xab muas thiab vam xeeb lauj
nkawd tuag mas raws li kuv xav yuav tsis yog peb tog (maj. vaj pov or
tub npis lis foom) tua.  yuav tsum yog tog pathet lao tua.  qhov kuv
hais li ntawd mas vim lub caij thaum chao muag txiaj xab tuag tus xwm
txheej tebchaws nyuaj heev:
-may 18,1959 cov tubrog pathet laos kongphan 2 uas yog lt. col. thao
tou yang xaychou nyob rau tiaj rhawv zeb khiav rov qab mus rau havzoo
thiab tig tua tog sab xis.
-july 29, 1959 phoui sananinkon (prime minister of royal lao) ntes
chao souphanouvong thiab cov nomtswv tog pathet lao 16 leej nkawd nyob
rau khaib phom kheng (vientiane).
-april 1960 chao muang txiaj xab raug tua tuag vim mus khosana haxieng
pab rau chao nith nokham rau sab tim nong het.
-april 24, 1960  chao somsanith pab pawg (cdni) tsa nom  (phouthias
xuv thib 4)
-may 24, 1960 chao souphanouvong thiab nws pab pawg khiav tawm hauv
tsev raug txim phom kheng mus rau hav zoo thiab mus rau sam neua.
august 9, 1960 kong le pathivand txo chao somsanith tug tseemfwv.
lub sijhawm kev xaiv tsa cov tiamlis pejxeem (lao representative)
thaum may 1960 mas tog pathet lao tawm tsam kev xaiv tsa zaum no loj
heev thiab tawm tsam tog vientiane uas yog yawg phoumi nosavanh pab
pawg committee for the defense of national interests (cdni) loj kawg.
pathet lao thiab cov tubrog nyablaj tua thiab hlawv se pone, tua sam
neua, tua muang nqac, tua tim nong het
nyob xieeng khouang yog xaiv 3 tug tiamlis thiab muab faib ua 3 khej.
1.  yog muang khoum. 2. yog muang pek.  3. yog muang kham.  cov neeg
nyob sab muang kham pov ntawv xaiv tus tiamlis muang kham.  cov nyob
sab muang pek xaiv tus tiamlis muang pek.  cov nyob muang khoum xaiv
tus muang khoum.   tag cov thawjcoj hmoob thiaj pom zoo kom xa 3 tug
sawvcev mus nrog luag sis tws.  chao muang txiaj xab mus run tus
tiamlis muang kham sib tw nrog yawg bouavanh norasing.  tub liab
lisfoom mus run tus muang pek sib tw nrog yawg vantanuane thiab maum
suav lauj mus run tus muang khoum sib tw nrog yawg phaya bouasy.
ua ntej yuav xaiv tsa chao muang txiaj xab txawm thim npe (withdrew)
thiab mus pab khosana rau yawg chao nith nokham thiaj mus raug neeg
phem tov kev tua tuag rau sab tim nong het.
qhov hais tias chao muang txiaj xab tuag vim yog maj. vaj pov tua yuav
tsis muaj.  qhov hais tias yawg phaya pab pawg tua yuav tsis muaj.
yog tau mus nplogteb mus nug cov hmoob nyablaj (hmoob nplog 30 xyoo)
lawv yuav tsum paub qhov tseeb, los yog nug thajkhus muas liab thiab
tsevneeg hmoob muascuab thiaj yuav paub qhov tseeb.
vajncuab

yawg hlob vajncuab,
sijhawm dhau los lawm ntev, cov khub koslabnis tuag tag lawm, hais los
tsis sawv qhov twg tuaj lawm nawb, tsuas lam tham kom paub qhov tseeb
xwb.
-tham txog yawg phanya mas, lub sijhawm ntawd, cov lis noomkhiam zog
ntaug tag lawm. cov neejtsa lauj twb tuaj muab peb khabnab lisloj
cavkam ua nws dajtwlis rau xiengkhuang thiab lat huang tag lawm. lawv
twb tuaj txhom peb cov pojniam menyuam ua nrw ua nrees mus puag pw ib
ntu ne hiv-v-v om. lawv twb txhom tau yawg suavtuam tibsi thiab,
tabsis, txog tom kev, muaj neeg pab nws thiaj khiav dim los lawm xwb.
txij thaum ntawd los ces, peb khabnab lisloj suab ntsiag li tej qaib
mob aws uas qua tsis nrov li lawm hov. hahaha..
-tham txog cov neejtsa lauj los, tsis ntev dhau los no, tsevneeg muas
twb rov mus txog thaj chaw uas cobmoos txiajxab raug tua thiab nug
kiag cov npawg hmooblauj tag lawm, lawv tsis lees paub txog tej
txheejtxheem no. ncontsoov tias lub sijhawm ntawd, sab nonghet, cov
lis, cov muas, cov lauj, cov thoj, cov yaj thiab cov vaj yog neej yog
tsav koj qaib pw kuv cooj kuv os pw koj nkuaj. niaj hnub nim no, kuv
cav muaj 2 niag nkauj os nkag nujnuav mus pw hauv lawv nkuaj lawm
thiab tiag. tsovtom aw! hiv-v om.
-thaum lawv raug tua ntawd, cobmoos txiajxab tseem ua nrujnriaj tsis
tau tuag. cov tub sab tshwm plwbplaws los hnyos tias"hwv tuag tsis
tuag...". cobmoos txiajxab thiaj nroo hais tias: "kuv xav tias yog
leej twg tua kuv no...ua txiav yog koj ntag..."....tub sab thiaj loos
ib zag phom ntxiv ces ntujteb ntsiag to lawm....qhov tseeb ces yog
thaum sawvdaws raug tua tag, ntxoovvaj lauj tseem feebmeej, nws thiaj
xaubluav dua nram qabke lawm. nws yog tus hnov cov lus saud thiab pom
tus neeg tawm los tseeb-b ntag.
luag tej laus hais tias; txuag zam-m tshiab, txuag siav-v ntev;
ntxoovvaj lauj yeej tsis kam hais tej lus no tawm txog hnub nws yuav
tuag thiaj mam ntxhi me-e tawm xwb....
muaj ib qho uas peb yuav tau kawm ntxiv mas yog col.lisfwm cov lus
qhuab ntuas. kuv tau nrog nws tham ib zaug, nws yeej liam ntsees tias
yog vp tua nws, tabsis nws zamtxim thiab yuav tsis pauj kev ntsimsiab.
nws qhia kuv tias; noobneej ntiaj teb, muaj 2 hom; ib hom yog hom uas
sivdag sivzog, rho qws, kom lub ntuj thiab noobneej nyoos nws, ib hom
ces ua zoo kom lub ntuj thiab noobneej zam txim rau nws. muaj ib hnub
sawvdaws yeej yuav pom tias tus ua zoo thiaj yuav tau ntuj ntoo xwb.
thaum kawg...xam cov qubcaub qubchim ces tshuav lisfwm tib leeg thiaj
ciajsia nyob lawm xwb.
tseemyeej.

bawg vajncuab... thiab tseemyeej ...neb paub txog hmoob keebkwm
zoo...uali neb puas yuav piavtau qhov uas muas txoov raug tua no yog
vim dabtsi thiab yog leej twg ua tus ntiav neeg tios kev tua????
vim tias thaum muas txoov tuag , nws nyuamqhuav muaj 26 xyoo xwb. tsis
tsim nyog tuag!!!!!

uncle tseem yeej,
yog li ces koj yeej paub tus tua cobmoos txiajxab ntawd zoo-oo lawm.
koj yuav txuag zam kom zam tshiab, txuag siav kom siav ntev
lod ......thaum koj siav yuav tu koj mam ntxhi-i li ntxoov vaj lauj
thiab los?txhob tos txog thaum ntawd peb tsis muaj neeg paub lawm
nad.....paub ces cia li qhia kiag rau peb nrog hnov los mas....ua cas
pheej tseem yuav zais thiab lauj.

tseemyeej;
rov tham txog chao muang txiaj xab mas kuv hais dav dav xwb.  yog hais
tias pathet lao (thao tou yang xaychou) lawv tsis tau tua ces yog yus
tog tua xwb.  kuv ntseeg hais tias thajkhus muas liab, maj. muas npis
thiab tsevneeg hmoob muascuab yuav paub zoo.   koj hais mas zoo li yog
vp tua, tabsi ib cov lus moos cuas hais tias yog cov liscuab tua vim
chao muang txhiaj xab yog tus chao muang muang meo, hmoob feem coob
nyiam yawg thiab nws tseem yuav los run phubthias.
yingb nug kuv txog ntawm naikhus ly beu ces kuv thiaj teb dav dav hais
tias thajkhus muas liab tau tus superintendent of xieng khouang
elementary school yog vim txiaj ntsig ntawm chao muang txiaj xab thiab
tsevneeg hmoob muascuab.  tiag tiag ces ly beu yog seniority thiab
yeej qualify duas muas liab, vim ly beu kawm tiav 1958, ho muas liab
tiav 1959.  tseeb tseeb qhov lawv xaiv muas liab mas yeej hais tias
yog vim chao muang txiaj xab tuag.  tseem hnov xov tias yog dhau muas
liab lawm yuav poob los rau thajkhus lauj tuam.
yog vp tua mas kuv xav tias thajkhus muas liab lawv yuav tsis lam raws
thiab poog vp?   zaj no good story yuav tau research kom zoo, nug
thajkhus muas liab, thajkhus xyooj kaus, thajkhus yaj npis, thajkhus
hawj vuab thiab lwm tug hmoob kom zoo kom paub qhov tseeb.  ntawm maj.
lis hwm mas kuv yeej nug zoo zoo lawm yeej muaj tseeb li sawvdaws hais
lawm.  qhov tseeb yog maj. vaj pov yog major mas vaj pov tsis tau me
siab rau lt. lis hwm tseem yuav rub kom lis hwm nce los nrog vp sib
txig luag thiaj yuav ntshai hmoob.  yog yuav tua thiab yuav txo mas
yog lt. lis hwm tua thiab txo maj. vaj pov ib yam lis maj. ntsuab vaj
lis yuav ntxeev brig. gen. vaj pov thaum 1966.  qhov uas luag tus hlob
tsis muab brig. general rau col. suav yaj twb vim yog tej no.  yawg
phaya thiaj tuaj qhaib kiag maiv kub rau tub lwm (suav lwm) ua ntej
tub lwm yuav tuaj mus kawm ntawv rau fabkis teb kom tau kev neej kev
tsav tau kev phooj kev ywg.
vajncuab

txiv laus phwv,
koj ua ntsuas xav dig txim taws kom kis toj kis pes hwv ov.  niiaj
hnub no txim taws twb ya liab vog  mas kuv twb pw tsis tsaug zog vim
hmoob cov tsev tseem yog tsev nqeeb yog tej nyuag me nyuam txim taws
xwb los yeej kub tsev taus li hos...hnub twg peb hmoob nyob tsev vuas
zeb li luag lwm haiv neeg lawm mas koj dig qhov cub los txim taws yeej
kuvb tsis taus tsev lawm.....txiv hluas dony

yawg hlob vajncuab & naphiew phwvnyawm,
qhov ntawm kuv paub mentsis txog tej txheejtxheem no mas vim kuv tau
spent childhood nrog cov menyuam phanyas, menyuam vp, menyuam txiajxab
lawv ne. thaum ub peb menyuam yaus, peb mus kawm ntawv ces, peb muaj 3
nploog ntawv khaub-b hlab rhais tom pobtw xwb, dua li cov ces muab
tais ua nyoobhoom yuj uasi tag lawm. peb khabnab no mas,  xav zaum
hoob twg ces zaum xwb, naiskhu yeej tsis nco hu npe lilawm ne. most of
the time, peb mus raws noog, de txiv phuablas, txiv cuabthoj thiab
ntaus nplog xwb tiag. thaum ub peb yog phoojywg zoo, muaj dabtsi, sib
pab cuag yog ib tse, tabsis, thaum peb -loj hlob- peb ciali -muab
hlob- raws peb lub hnoobnyoog lawm.hahaha.. favnim kawg, tej tib neeg
no...
thaum lawv coj cobmoos txiajxab thiab vamxeeb los pam ces peb twb yog
cov mus pab lawv zov hmo kaws pob txha nyuj ntag ne hiv-v-v...
yawm naphiew phwvnyawm awd, koj twb nyob nram ko, koj kuj nug koj
niamtij pojlaim/ yajzeb seb nws niam puas tau mus yuav cobmoos
txiajxab ib zaug maj? qhob nov ntag laud, lub hauvpaus txiajxab tuag
naj. thaum vp tijlaug nomtub tuag lawm ces, vp txawm mus pe niamtij,
tabsis tsuas pe xwb, tsis coj los ua pojniam. peb niag phauj ntawd los
zoo-oo nkauj thiab ov hahaha... pajtawg ces kawg muv ntsauv xwb tiag.
thaum kawg cobmoos txiajxab thiaj ua siab yuav lawm ces txim taws tawg
xwb ntag laud...
yav tag mas tag lawm, tabsis tsaib no, yawg hlob pabtxha vajkaub tau
hais tawm hauv xovtooj cua fresno tias, leej twg rov taw tuam ntuj es
raug vp foom ces kawg tuag li paul thiab khamchong ntag. by
coincidence, paul ces txawm yog vp tijlaug nomtub tus tub ntag ne.
something must be wrong, no?
tseemyeej.

ib tsoom phoojywg moob,
moob twb txawj ua politic lug ntev lawm tabsi vim moob tsi muaj kev
kawm ntaub kawm ntawvsab es moob tsi paub hab tsi muaj kev tswjfwm
ntawd yug zej yug zog, lub tebchaw, hab koom nrug nplajteb. moob ua le
moob nyam xwb.
moob tsi muaj ib tug principle kws zoo lug coj moob txuj hauvkev ce
moob txhaj nyam sib txeeb noj sib txheeb hau, kuv nchuas ntawd koj teg
koj nchuas ntawd kuv ncauj, le naj nub nuav.
lub caij chaomuang txiajxaab tuag ntawd vim yog le mej cov ua tij has
lug sau toj nuav. moog sibtw ua phubthian, tog saab laug, left wing,
yog faiv ntaaj lauj tog saab xis, right wing, yog txiajxaab muas tabsi
vim muaj phanya xaav ua hab tsi yog phanya ce tsaam txiaj xaab hos
swb  faiv ntaaj. thaum txiaj xaab muaj 2 tug opposition lawm ce yuav
taw teg tsua tug twg los tsi yoojyim tabsi witness pum thaum lub caij
ntawd saib txawv txaav le caag xwb.
thaum lub caij ntawdthaankhu moua lia, maj. noua bee puab los tse
tseem hluas heev yuav tsi muaj cuab kaav ua tau dlaab tsi. mej muaj
dlaab tsi thaam  tsua peb noog nawb.
tijlaug tseemyeej hab bawg vaajncuab meb mas kuj los khaw tau tej
history nuav zoo kawg lug has tsua peb paub hab kawm ua neej.
thanks,
mt