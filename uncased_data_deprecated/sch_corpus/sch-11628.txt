kwvtij hmoob sawvdaws, tsam no peb paub txhij txhua lawm yuav sib hais
sib qhia los yeej mus tsis tau deb tshaj ntxiv lawm. yim hais yim sawv
kev cibnyeej ces ntshe peb ua siab tso tseg. leejtwg zaj, leej twg li
tswvyim los yeej zoo tas nrho, txij no mus peb cia li xyaum thooj siab
koom ntsws. kuv los pib xav li koj los pib xav tib yam, yog txog hmoob
tug lawm ces peb sib pab xwb.
nej muaj tswvyim li cas tham tuaj thiab qhia nawb.
x z

xavzoo,
yog cov thawj coj txawj coj ces cov pej xeem yeej tsis muaj dab tsi li
nawb. niaj hnub no raws li kuv saib mas pej xeem yeej tsis tsim teeb
meem thiab yeej tsis muab sawvdaws cais pab cais pawg li laiv, puas
yog ma?
phiaj

kuv yeej xav trias hmoob yeej sib sib haum thiab sib sib pab kawg li
lawm. 1. qhov tseem muaj kev tsi sib ntseeg siab mentsis ces yog tim
cov thawj coj pheej ua liaj saum hmoob nrauj qaum qaus xwb. yog cov
coj coj ncaj, coj zoo thiab noj feem uas sawvdaws pom zoo muab tshwj
rau lawv xwb ces hmoob yeej tsi muaj teeb meem kiag. yeej tsi muaj ib
haiv neeg uas yuav hwm thawj coj npaum hmoob li lawm laiv tas kuv pom
naj. 2. tsi tas li cov thawj coj yuav tau qhia siab hlo yam ua tau
thiab tsi tau los txhob zais siab mas hmoob thiaj sib koom. kev ua
haujlwm mas muaj tau thiab tsi tau. txawm yog ua tsi tau los yuav tau
qhia tseeb txog vim li cas ho ua tsi tau. li no xwb tiag ces hmoob
yeej sib koom li lawm los muas.

nej peb tug no yeej hais yog lus lawm laid, yog li peb yov sibpab li
cas thiaj li daws tau hmoob txoj kev ua liaj saum hmoob nraubqaum no.
cias kuv muab example rau peb xav--thiab coj mus siv seb peb yuav kho
li cas thiaj li tau nawb...
nyob li tamsimno:
1. nej cov ua nyob cov zos loj xws li fresno thiab mn...hnov nej tham
tias, muaj ib tug tuag thaum twg ces cov tshwjkab yeej tabmeeg nqa tej
nqaij nyuj tag nrho lawm--nqaij yeej tsi txaus noj li ntag...txawm
yuav tua 20 mus rau 30 tus nyuj los nqaij yeej pawvtag.
2. peb hmoob yeej sibhlub li nej hais lawm tiag, tim cov ua pheej ua
niaj hnub ua liaj rau saum nraubqaum lawm tiag...yog peb cov coj, lawv
coj tau zoo li tej mejkoob thaum ub, thiab tej kavxwm li thaum ub...
hmoob tshajkab thiab niam ua mov li lub ntuj thaum ub.  xyomcuab
(hmoob) muaj li cas faib li cas rau kom txhob tusiab thiab tsuav tau
noj tau haus los sibpab tximkho hmoob kom muaj trust es ua kom qhuav
haujlwm tiag hlo mas.  hmmmm, hmoob mas tseem "pe" thiab tuaj thaum
yus tibsi.
ntshe tshuav lub tswv8 no lawm xwb, thiaj li rub tau hmoob los ciaj
haiv thiab los unite ua pab ua pawg xwb tiag.  thaum tau li no tag
lawm laud, mam li tsim txoj cai zujzus tuaj, zaum no hmoob lub neej
thiaj li yuav sawv xwb laud.
3. yog tias, zoo li niaj hnub peb lub qhov muag pom thiab hnov li cov
tshwjkab (txivthwv) thiab cov coj xwb tiag ces ntshe hmoob yuav laj
muaj hnub los koom tau ua pab ua pawg, los yog unite li nawb...
tej no, yog peb tej li tswv8 thiab tswv9 los kho hmoob xwb...muab coj
los xav seb peb yuav ua li cas thiaj li yuav rub tau hmoob los ua ke
ntxiv thiab kom zoo tshaj no lawm tom ntej...
born2behmong

born,
yog lus lawm, txawm yog tus uas ua ua liaj saum hmoob nruab qaum kiag
los nws yeej txawj hais tej nqe lus siv tau tib yam nkaus li koj thiab
kuv peb. thaum tham yeej txawj tham lo lus thiab lub tswvyim siv tau
tabsis thaum ua kiag mam muaj qee yam tshwmsim uas tsis haum thiab siv
tsis tau txog thaum puastsuaj. tus uas thov thov thiab pe pe tus tswv
ntuj thiab cog lus kiag rau tawvntuj los yeej muaj qhov ua puas.
kuv pheej xav tias txawj hais txawj qhuab los tsis txawj ua, leej twg
los tib yam nkaus tej lus no peb tham txaus nkaus piv li teb nqaij
liab uas twb tau muab tsuav mos mos lwj dhi lawm. yeej tseem tsis tau
muaj chaw cuab zog thiab xauj pom tau tias yuav kho tau. tejzaum yeej
yuav ceeblaj kho thiab pauv tau vim hmoob tsis tau muaj cai vim tsis
muaj nom tsis muaj tebchaws. yog li yuav ua cas thiaj muaj tau
tebchaws thiaj mam muaj nom. pheej xav tias yuav tau pib ib yam dabtsi
uas ib pab twg nkaus xwb thiaj ua tau, thaum ua tau tshwmsim thiab yog
qhov zoo rau hmoob lawm sawvdaws mam pib saib muaj nqe, sawvdaws li
mam pib cev tes zomzaws tuaj pab txhawb. peb li maj mam txav nce ib
theem zujzus. xav tias tsuas tshuav tib txoj kev no lawm xwb.
lwm qhov peb xav tias unite tau hmoob mam ua yeej yog txoj kev kawg
tabsis tseev leej twg txawj ntse thiab muaj peevxwm yeej ua tsis tau
li lawm nawb vim peb hmoob puas los lawm ntev ntev thiab puas ntau
txhij txhua lawm. yog tsis muaj leejtwg thiab ib pab twg tho tau txoj
xub ke ces hmoob kawg tog rau hauv qab hiavtxwv mus ib sim ntuj.
qhov no lawm tod timtsum cov uas kam commit kev sib pab uas tseem
tseem pab dawb pab tiag, pab lawm tsis leej rov qab, koj ua tsis tim
kuv kuv ua tsis tim koj, sib yaum thiab yeem ua vim qhau tas tus
dejsiab thiab txoj sia mus ntxeem. yog ua tau npaum li hais no txawm
muaj tsawg leej pib los yeej yuav muaj chaws mus, majmam mus ib qeb ib
ntu kev yeej yuav txog chaw. deb los ntxeem tiag mus, nyuaj los ntxeem
tiv tiag.
tshuav lub tswv8,9,10 twg thiab.
x z

xavzoo,
koj tham tau muaj siab kawg kiag.  yog li koj puas tau paub pab kwvtij
hmoob ua "hlo", koj nyob ze mn, cov coob yog cov nyob mn--koj ua zoo
noog seb lawv ua mus deb thiab txog twg lawm.  thaum lawv nyav pib,
lawv invite kuv mus nrog lawv tham thiab tiag tabsi zoo li lawv tseem
rub tsi tau tau kuv rau hauv lawv lub voj.
email kuv, kuv li piav kom meej zog rau koj...
truelove_neverendatyahoo.com
born2behmong

born,
nco saib koj e-mail nawb.
x z