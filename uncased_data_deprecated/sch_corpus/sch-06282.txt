sai sai dhau los no tau muaj ib pab neeg hmoob foob rau nplogliab hais
tias vp tau yuav tau ib co riam phom ntau phav rab los zais rau thaj
tsam chiang mai. tsoom nom tswv nplogliab tsi txaus siab tau hais kom
nom tswv thaib tshawb ntes cov hmoob nyob chiang mai. muaj kwv yees li
ntawm 10 tawm leej tau raug ntes mus kaw thiab lawv tej vaj tse tau
raug tshawb.
tamsim no lawv tau raug tso tawm los lawm. tabsis qhov case no tseem
yuav tau sib hais mus ntxiv. raws li hais mas case no yog hmoob rov sib
tog hmoob/ hmoob rov sib foob hmoob. sim sov mus saib leej twg yuav
haib tshaj.
fajkhaum

yawm faj,
ua no koj puas qhia tau tias pab twg foob pab twg no mas? hnov tias nej
muaj txog ntawm pua-pua pab xwb no ne. kam tiag saib pab twg yog pab
muaj yeej nawb...tim meskas no los cas laj kam yuav kub ntxhov quav
niab hos tim thaiteb thiab nplogteb los cas nej tej kas moos no yuav
ntxhov quav niab xwb thiab. puas yog txhua leej txhua tus sawv ua
traitors tag rau pab niag kujxaj lawm mas? lawv ces kawg paim quav zaum
no lauj!

fajkhaum,
aub yau! aub yau! tim mivkas no twb tsis tau tas, txawm siv ho kub tim
thaib koj lawm thiab. tej zaum 75 rov qab los txog dua lawm lau.
teev

hmoob ces kawg ib co phooj ywg rov sib tog xwb mas. ua cobfab ib tsam
ho ua nplogliab ib tsam. hmoob kubxaj twb tshuav tsawg tsawg ua tshuaj
lawm xwb los tseem pheej sib tog cuag dev.
muaj li ntawd 2-3 tug hmoob kubxaj tseem raug ntes nyob pem suav av loj
lawm thiab. sim mloog mus saib yog leej twg nawb.
fajkhaum

yawm faj,
yog hais li koj ces txhua lub teb chaws ham tsis muab cov niag kujxaj
saib zoo li lawv yog ib pab niag terrorists lawm xwb las as. txog twg
los mag ntes li ces kawg yuav tsis muaj chaws khiav nkaum li os. koj
yuav tau khiav deb txhob mus nyob ze cov niag kuxaj tsam ces lawv tuaj
hlob tau koj lawm thiab ov.

yawm faj,
koj hais li koj es puas yog kuv pab traitor group ua kuv tso mus tom
tej miv xov no rau nplogliab es hos ciasli kubnyiag los rau thaibteb
lawm mas.
kuv twb hais tias, hmoob tseem zoo li pojniam xwb es ua dabtsi los
paimquav tag li xwb. txhob phov dabtsi lawm, vim peb tsi yog txiv neej
yawg tiag tiag es hais lus tom hniav nkawv, tso zis tuav qaus
rawv.....es ciaj tuag los, puag nti txog txoj sia tus nrhaws li kuv cov
me traitor kwvtij nplogliab  mas yuav....lol!
ntuj aws, tos kuv ib txwm hais tias, nplooj yoog kav, haivneeg hmoob
ces yeej yoog hmoob roj hmoob ntshav, no ces muaj tiag li lauv...yog
tseem muaj li yawm faj hais tiag os.
b2bh

b2bh,
tej zaum txog caij ua npog li hmoob ib txwm hais lawm.
teev

teev,
pab niag mag ntes mus kaw ntawd yog ib pab niag uas tsi tau nrog vp
lawv ua kubxaj kiag li. muaj neeg dag hais tias pab neeg ntawd nrog vp
ua no ces lawv luaj xov muab txhom coj mus kaw. thaum muab xwj xwj tas
na has cav pab niag ntawd tsi paub vp tus laj fai num dab tsi li. yog
li lawv thiaj muab tso rov los lawm.
tabsis tib lub sijhawm ntawd, lawv kuj ntes tau yawg hawj suav ib tus
representative thiab nws ib tus phoojywg nais phoos thaib. nkawv muaj
li ntawm 3 rab phom. lawv tseem yuav coj mus hais plaub ntxiv.
ob pab neeg uas raug ntes zaum no yog yawg hawj suav lawv pab thiab
yawg muas txooj tiaj lawv pab.
fajkhaum

teev,
tej no ntshe yuav tsi yog uanpog hos,  ntshe yuav yog ciajnpog xwb hos.
tos kuv ib txwm xav hais tias, ua licas tus ruam los tsi ruam kom txau
nkaus, tus ntse los cas yauv tsi ntse kom txau kiag, ua licas lub ntuj
no yuav tsim txhua txhua tus txivneej hmoob, uas nws yuav qhua hais
tias nws ib leeg xwb mas thiaj li yog ntse tshaj thiab paub tshaj, koj
hais kuv tsi mloog thiab tsi yuav--kuv hais koj tsi mloog thiab tsi
yuav. ntshe yog vim txhua txhua tus txiv neej hmoob ces ntse ib yam
nkaus li xwb tiag hos...lol! es peb hmoob yuav ua yuav luag tau ib yam
dabtsi xwb los thiaj li tsi yog thiab tsi tau kiag li txoj kev xav tau
thiab ntshaws tau.
cov hlua niam no, lub tus xeebceem tseem twmxeeb tshaj lawm thiab---es
tsawg tiam, peb hmoob thiaj li yuav pom kev.
brother dai, doing hmong business thiab politic, ces ntshe yus xav hais
tias tsi pom dej dag siab tsi nqig no xwb hos? nyaj yuav yog ib tug
niam hmoob yus los xwb ces ntshe tsawgtiam los yuav zoo li hos bro
aws......thiab hmong/mong!
born2behmong

fajkhaum,
yawm hawj suav yuav puas kas moos loj lau. yawm twb hais tias yawm tus
kam moos tsis siv riam phom lawm no ne. ua li cas luag tseem ntes tau
muaj smoking guns thiab. aub yau! aub yau! ua li cas es ntuj los yuav
tsis pab, teb los yuav tsis pab. txog tim nplog los yog nplog yuav muab
hmoob kaw. txog tim thaib los thiab yuav muab hmoob kaw. txog tim
mivkas los mivkas yuav muab hmoob kaw. ua li ces hmoob tsis yuav kaub
huam xwb li. ua cas sawv daws yuav mus ua neej nyuaj ua luaj.
teev

teev,
cas koj yuav mus paub xov xwm zoo ua li thiab, es yog hais li koj hais
no lawm no ne, tamsim no ne, yog li pab twg tiag yog pab traitor uas
hos pab report cov xwm no mas.
cas yuav mus txau tusiab ua luaj li rau hmoob/moob!
born2behmong

yawm fajkhaum,
ned, ned, ned, twb hais tias kom tsis txhob thab thab tsam tom no,
pheej tsis ntseeg li seb mag lawm tiag lod pod.  thov kom lawv 10 tus
hmoob ntawd tsis txhob muaj kev cuam tshuam nrog cov kubxaj xwb.  yog
tias lawv tsis tau kis tes nrog cov kubxaj ces txawm lawv raug teeb
meem li no los nws muaj nws kab taug nws muaj kis mus, lawv yuav tsis
raug txim dab tsi.  tab sis yog lawv yog tim xyoob (member) ntawm cov
kubxaj ces ntshe yuav pab tsis tau li ntag nawd.  nws yuav zoo raws
nraim li tou cha case xwb ntag nad.
qhov koj hais saum toj no tsis yog tswm sim thawj thawj zaug xwb os,
thaum i cov tham kubxaj (kubxaj bases) nyob raws ciam teb thaib raug
hlawv kub hnyiab ces yog kiag li koj hais no ntag los mad.  muaj neeg
qhia rau cov haum nab xem na thi kan thaib tias hmoob nyiag nqa riam
nqa phom los zais rau hauv cov tham ntawd lawm no ces thaib tsis nrog
leej twg hais lus li, thai authorities cia li tuaj muab hlawv pov tseg
kiag xwb.

yawm faj,
hawj suav pab hos yog pab twg es nws tseem ho muaj ib tug rep nyob qhov
twg thiab? tus yawm raug txhom ntawd yog neeg hmoob-meskas los yog
hmoob thaib? nws tus phooj ywg thaib twb kam yog naiphoo diam ua li cas
tseem mag ntes thiab mas? tsis yog vp cov niag kujxaj mus foob lov?
zaum no yuav muaj ceem laus, hmoob tim ub tim no mag kaw zom zaws lawm
ces tsis ntev no kas moos yuav muaj haib ntag.

b2bh,
ciaj npog li koj hais lawm ces, xyov tsam no, tog twg yog tog twg lawm
li lau. lawv mas ntshe yuav sib hu traitor txhua leej txhua tus li.
thov kom lawv txhob sib tua xwb ces zoo lawm.
kuv los tu siab kawg li thiab.
teev

teev,
thaum zoo le nuav lawm. moob lub npe txhaj nrov puv ntuj, yog moob yuav
zoo hab phem yuav yog muaj tej yaam phem ua ntej vim moob lub xwv feej
yeej yuav moog zoo le ntawd.
tony

faajkum,
muaj dlaab tsis sau rua kuv tug email nawb.
***@yahoo.com
thanks,

tony,
thov tu siab. txawm lawv yuav ntxeem luaj twg los ntshe lawv yuav nrov
tsis puv ntuj. lawv lam nrov rau lawv xwb. tsis ntev saum no xwb ces
lawv twb qaug zog tag lawm. cov neeg uas mus pem hauv ntej los mus tsis
tau, mus nram qab los mus tsis tau, ces yeej muaj ntsis pheem siav li
ntawd. muab ntsia los yus kuj hlub lawv thiab. ua li cas es lawv yuav
mus xyaum tau lub neej khuam ntuv li ntawd.
teev
yuav
feej

kwvluag,
nej pom tus nplaim taws xwb, twb tsis paub lub txim taws kub tuaj. kuv
twb hais rau nej tas zog nev. yog tej no xwb tiag. lub txim taws no pib
txhiab xyoo 1990 los, pib kub hnyiab me ntsis xyoo 1997, cig loj xyoo
2002 los lawm, nim no yog yuav tawg los yuav fus lawm nawb. tus uas
muaj phom ntawd ntag lauv yog lsv lawv tus nyuj meo tus lub noob naj.
tab sis niag cher ruam ntawd ces twb tsis paub qhuav dab tsi txog tias
nws nkag rau lsv lub plab quav lawm no naj. yuav ua cas tau naj, tus
nais phoo ntawd twb yog tus ib sab tes txhaub yus hmoob sib tog, hos ib
sab tes xais kom tuag mus. cov phom ntawd tsis yog coj mus tua tus qus
nav? thiab, nco ntsoov tias xyoo 2001, thaib twb liam tias hmoob yuav
ntxeev tua thaib, txeeb thaib qaum teb los ua teb chaws hmoob 20 xyoo
tom ntej no.
tej no tsis yog vij npog los ciaj npog, nws yog "tom txwv", yog "muab
hmoob roj kib hmoob txhav" xwb. yog hmoob yuav ruam phaum no tiag ces
yeej yuav pom dab xwb thiaj tas lauv.
lc

lee chong,
tej zaum koj tuaj huav sch no lig zog lawm, los yog koj tsis nco qab
lawm xwb, yawm npis muas pem detroit twb tshaj xo ntau zaum hauv no
tias yawm pab northern congress twb tsim tau lub teb chaws hmoob rau
pem qaum thaib teb.  yawm tseem muab cov nom tswv hmoob npe ua tawm tas
nrhov thiab. koj yuav tau mus ntuas yawm lo puav tsam yawm pab nc ho
mag thaib muab cab lawm.
teev

teev,
kuv tuaj lig lawm mas kuj tsis paub qhov koj hais ntawd tiag. kuv tsuas
pom mb cov lus qhov puav thiab. kuv ntsia zoo li nws hais lus me nyuam
yaus ua si xwb. nws tsuas lam txawb zeb nram khuab ha xwb as,  tsis
muaj dab tsi tseem ceeb. tus dev tom twm npua yeej tsis tsem ntau suab,
tus uas tsem heev heev ntawd tsuas tom vaub kib thiab zaj npua xwb os.
tej ntawd lam hais kom luag ntxub yus xwb, yuav ceeb laj ua tau ib yam
dab tsi. yog ruam kom ruam txaus luag hlub, yog ntse kom ntse txaus
luag hwm.
lc