hmoob tsis hwm hmoob
vim li cas peb ho hu peb ua hmoob? thiab vim li cas ib txij li hmoob
nco tau thiab piav tau tias hmoob tshwm sim los mus, hmoob yeej nrog luag
lwm haiv neej nyob tsis muaj liaj ia teb chaws? peb kuj tsis muaj leej twg
paub tseeb vim rau qhov hais tias peb tsis muaj teb muaj chaw nrog luag nyob
thiab tsis muaj ntaub muab ntawv los mus nrog khaws thiab ceev peb teej peb
tug. peb tsuas muab ua dab neeg hais ib tiam dhau ib tiam los mus txog rau
niaj hnub no xwb.
raws li hmoob tau hais dhau ntau tiam los thiab tej dab neeg tau hais
los mus ntawd, "hmoob" nws txhais tau hais tias yog ib co neeg dawb neeg
huv. nyob qhov twg los nyob tau thiab mus qhov twg los mus tau. tej zaum
qhov no yuav muaj tseeb tiag, peb thiaj li nrog luag nyob tsis muaj liaj ia teb
chaw ntau pua xyoo los. thiab tej zaum thaum ub peb yeej av nrog luag kav
muaj dej nrog luag xyuas, thiab muaj laj mej pej xeem nrog luag tswm hwm,
yeeb vim peb hmoob tsis rov qab hlub peb hmoob thaum kawg ntawd peb
thiaj li tsis muaj teb chaws nrog luag nyob.
txij ntua li peb tau paub thiab tau pom los mus kuj muaj tus puav peb
cov hmoob kuj tau muaj rab peev xwm thiab lub laj lim tswv yim sawv los
mus nrog luag ua nom ua tswv coj teb coj chaw thiab tuav niam txiv pej xeem
huab hwm hmoob sawv daws. peb ib txhia xws cov coob kuj hwm peb cov coj
ntawd kawg tab sis kuj ib muaj txhia kuj tsis nyiam thiab tsis hwm lawv cov
coj ntawd kiag li. nws tau muaj cov tsis nyiam thiab los vim rau qhov hais
tias peb hmoob lub siab yeej ib txwm yog ib lub ti ti txij ntua li hmoob tau
tshwm sim los; nws lam tau nrog luag ua nom ua tswv xwb los, nws kuj tsis
muaj siab dav thiab ntev yuav nthuav tau rub thiab hlub kom tas nrho sawv
daws thiab kom sawv daws mloog nws hais. tsis tas li ntawd, cov niam txiv laj
mej pej xeem los kuj muaj cov niag ghaus ghaus kom kawg uas ib txhia yeej
koom tsis taus nrog hmoob nyob koom ua zej ua zos. cov no yog hais tias
mus lo mab sua no ces nws thiaj li nyob tau thiab hwm lawv. ntxiv mus
ntawd, muaj ib txhia mas xav qhov ti ti thiab xwb. yog hais pom leej twg tau
yam dab tsi zoo thiab yog yus tsis tau ces cia li vwm juav rau qhov lawv tau
ntawd.
hmoob cov coob lub siab muaj raws mus li no: rub yus pab rau ntawm
xub ntiag, saib dej ua ntu saib neeg ua plhu, thiab coj raws li kev cai koom
tshaj. hmoob tus puav neeg tau sawv los mus nrog luag ua nom ua tswv tsis
tau muaj coob; nws nyuam qhuav muaj tus puav uas tau los mus tuav teb
tuav chaws. lawv cov no mas lawv tau coj muaj raws li no. muaj li cas los pub
kom yus cov kwv tij thiab cov txheeb ntawm yus paub thiab tau tag tso mam li
hais los sis puas muab mus rau cov kem sab nraud. kuv hais li no, vim rau
qhov hais tias nej sim xav seb thaum lub teb chaws los tsuas tsis tau poob rau
nyab laj tes peb tus nom hmoob ces kawg yog vaj pov xwb. ua cov thawj
neeg los ua hauj lwm rau ntawm nws yog leej twg? cov ntawv tsuas yog nws
cov kwv tij thiab cov txheeb nws xwb. yeej muaj lwm leej lwm tus kem zog
sab nraud thiab tab sis mas tsuas muaj ua poov xwb. tsis tas li ntawd, cov no
lawv tsuas lam tau tej nyuag hauj lwm dog pes dig. nws yeej tsis lam zoo li
cov txheeb ze nws cov li.
tsis tas li ntawd, kuj tseem muaj cov ua tsis nyiam vaj pov kiag li.
lawv kuj tau nyas muab vaj pov tua pov tseg ob peb zaug tab sis yog lawv tua
tsis tau nws.
ntxiv no mus yog hais txog kev sib pab cuam, peb hmoob cov coob lub
siab yav tas los lawm mas yog muaj neeg tuaj hais los yog thov txog kom ib tug
pab ib tug. muaj ntau zaus nws saib tus neeg ntawd xws tsis txawj tsis je los yog
tsis muaj nyiaj muaj txiaj los sis puas tsis tseem ceeb li luag lwm tus mas cia li
tsis kam pab tus ntawd. nws pheej xav tau tias tus neeg zoo li ntawd xwb
txawm pab nws los jhe nws yuav pauj tsis tau tej txiaj jim hnub qab nram lub
jis ntawd. tsis tas li ntawd, cov je kuj pheej tsis pab cov ruam, cov muaj pheej
tsis pab cov pluag. muaj ntau ntau zaus cov je thiab cov coj noj coj ua pheej
muab cov ruam thiab cov pej xeem noj tob hau los sis puas muab lawv nrob
quam mus ua liaj.
peb hmoob tus twg tau los mus nrog luag ua nom ua tswv lawm mas,
nws txawm hais yog thiab tsis yog, zoo thiab tsis zoo los, tsuav nws hais tias
yog ces yog xwb, yuav ces yuav xwb. tsis pub leej twg cav kom dhau nws, nws
lo txawm yog lo phem los kom sawv daws cia li yuav. txawm yog hais tias
muaj ib nroog plaub dub nyob ntawd nws hais li cas ces yuav li ntawd. tsis
yuav mus taug taug cai tom tej tuaj li. txawm hais tias muaj ib tug neeg tua
neeg bog nroj rau ntawd los, nws hais yau ces yuav yau nws hais loj ces yuav
loj. tsis tas li ntawd, muaj tej zaum yus tus nom ntawd twb tsim tau muaj txoj
cai los pub rau sawv daws taug, thaum kawg nws haj tseem yuam nws tus
kheej txoj cai qees.
ntxiv mus ntawd, muaj ib txhia cov coj noj coj ua mas haj tseem khwv
tswv yim los mus kaus niaj txiv pej xeem nyiaj. muaj ntau ntau zaus cov nom
tub rog haj tseem nyiag nws cov tub rog cov nyiaj hli noj. vim yog coj zoo li
no, muaj ntau tus nom tub rog thiaj li tau tas sim nws sim nom tub nrog
ntawd.
ib txij li peb nco tau thiab hais tau peb hmoob lub neej los, peb cov uas
tau los mus ua dua nom los lawm mas lawv yeej tau coj niam txiv pej xeem
huab hwm tau muaj li tau hais los no. vim yog lub keeb yeej chiv tau tsis zoo
lawm, peb cov hmoob ib txheej dhau ib txheej ib tis dhau ib tis thiaj li tsis rov
qab los hwm peb hmoob. ib co thiaj li tau mus zwm suav thiab ib co thiaj tau
zwm blog. thiab vim yog tau muaj dua li no los lawm, peb hmoob niaj hnub
no thiaj tawg nyias ua nyias pab nyias pawg. ib tug thiaj li tsis haum ib tug, ib
pab thiaj li haum tsis tau ib pab, thiab ib xeem thiaj li haum tsis taus rau ib
xeem. nej sim xav niaj hnub no peb cov hmoob uas tau sawv los mus tuav
peb cov neeg tawg rog hmoob nyob rau hauv lub zos hmoov av no zoo seb li
cas. lawv tseem niaj hnub sib do ntxho hnyo rau nram tsev hais plaub txog
ntawm kev noj hmoob tob hau thiab muab niam pej xeem hmoob mus ua
luam. lawv cov no muaj tus puav kuj raug niam txiv pej xeem hmoob cem
ua dog ua dig yam tsis muaj nuj muaj nqes dab tsi. muaj ib txhia kuj txaj muag
dhau hwm lawm, lawv kuj tau tsiv tawm hauv zos no lawm. nws kuj muaj
ib txhia kuj tseem tsis tau txaus lawv siab thiab.
ib zaug ntxiv, nws kuj tsis yog hais tias tim peb cov coj noj coj ua xwb.
peb ib txhias niam txiv pej xeem los kuj yog cov ib co niag ghaus ghaus, lim
lim xyiam thiab xav xav muab twm los mus rau cov coj noj coj ua cab thiab.
lawv tsuas tos nrhw cov no ua ib qho yuam kev me me xwb los muab luag tsij
kiag. yus twb xav tsis txog tias ua ib tug neeg no yeej tsis muaj leej twg yuav ua
tau zoo xwb xwb li. nw yuav tsum muaj qhov yuam kev, yav tom ntej thiaj li
yuav ua tau zoo ntxiv mus.
niaj hnub no xav kom peb cov hmoob los kho peb lub neej hmoob
kawg los tej qub nom qub tswv lawv twb tau tuaj hla dhau ob peb lub teb
chaws lawm los pheej tseem hnav lawv cev khaub ncaws qub thaum ub. yog li
no, yuav kom peb lub neej hmoob yuav los mus koom tes tau ua ke thiab sib
hwm mas jhe tseem yuav yog ntev tom ntej no.
tshaj tawm: kuv cov lus saum no kuv tsuas sau raws li kuv tau paub tau pom
los xwb. nws yuav tsis haum tus puav siab los thov txim thiab tsis txhob muab
jeeg kom tas tas.