raws li kev tshawb fawb kev soj ntsuam txij li kuv xeev xwm los kuv
tau nrog tej laus tham, thoj kws nug txog hmoob kev coj kev ua hauv
hmoob lub neej, xws li hmoob muab lwm haiv neeg li tej kev coj kev ua
vuag los rau hmoob li sib txuam ua ke rau hmoob teev tiam thia coj,
hmoob yog ib hom neeg nyiam hloov plhig sai heev, pom leej twg li kev
cai los hmoob muab los ua hmoob li kev cai tias yog hmoob li.
tus hmoob xub thawj tshaj uas tsim nws ua tib neeg yog nraug oo thiab
nkauj iab nkawd yog noob neej dhau ob tug no lawm ces li tshwm sim cov
sob lus yuav hais hauv qab no.
hmoob lub hauv paus chiv keeb khaws tseg tias hmoob yog noob neej,
hmoob khaws tau tseg ces yog hmoob tus cag ua neeb yog mus kawm ntawm
yawm saub los, tus mus kawm kiag yog tooj nchai siv yis, tus hmoob uas
xeeb muaj tshoob kos rau hmoob yog liaj lwg thiab rhwv mws nkawd, ib
txhia hu ua lej lwg/rhwv mis no.
thaum muaj tooj nchai siv yis los nrog dab ua rog lawm ces thiaj xeeb
muaj tej kev coj ua ntau yam rau hmoob teev tiam coj los xws li kev
tus sub thiab lwm qaib ib xyoos ib zaug, kev ua nyuj dab npua tai ho
tsi muaj nyob rau hmoob keeb kwm.
xwm kab, los sis xwm kav, ho tsi nyob rau hmoob keeb kwm ntuj tsim teb
raug thiab.
kev hmoob "hu plig" mas muaj nyob hauv keeb kwm hmoob, tus tsim kev hu
plig yog tooj nchai siv yis yog tus tsim tseg, xeeb los ntawd dab noj
noob neej yuav tu noob, es tshuav cov tsawg tsawg tseem nyob dab noj
tsi tau txog siv yis los cawm tau ua ntej dab tuaj noj txog lawv lawm
ces siv yis thiaj tias yog hmoob ntshai dab heev lawm ces cia muab tus
qaib los hu plig qhia hmoob ua, thiaj ua txij ntawd los lawm.
hais txog "khi tes" mas hmoob tsi muaj qhov tias tsuav yog hu plig
lawm ces hmoob yuav tsum khi tes xwb xwb mas ua loj li loj tib qhov
nyuag khi hlua xwb mas xa xa ib hnub tsaus ntuj, haus dej haus cawv ua
rau txhua tus twb hnov tsw cawv, tej li hais no hmoob tsi muaj, qhov
hmoob khi tes yog hmoob muab nplog li kev ntseeg coj los ua hmoob tug
lawm mas hmoob tseem ua loj tshaj nplog lawm thiab tej no yog hmoob
lawv kua.
hmoob yug tau me nyuam mos ab xwb los nim yuav hu plig khi tes tes mas
nim tuaj khi foom li ub li no rau tus me nyuam cuag li uas tus me
nyuam tsi nqa ntawv los ua neej, es tus me nyuam nim nqa kev mob kev
nkees nrog nws los li tej. kev tau me nyuam mos liab tsuas hu plig
qhuav ib nkawm qaib  thaum puv 3 tag kis xwb tsi muaj khi hlua tes ib
zaug, kev khi hlua yog lawv luag kua lawm.
luag tus nplog mas luag khi hlua tas dhau 3 hnub lawm luag muab hlua
txiav tag tib si pov tseg, hmoob li mas tsuav yog khi rau ntawm txhais
tes lawm mas cia nws nyob nws tsi pub ib txoj hlua tu li laus, cia nws
khi nws rau ntawd mas tib caj npab hlua tsw tsw ntxhiab twb yuav luag
muaj tuv los tseem tsi txiav pov tseg li, thiaj yog txawv tiag tiag,
tej tsam mas hnov cov hlua pauv tsw li tsw zis laus thiab, kev muab
luag li los ua yus li ces tsi paub paus ntsis li ntawd ntag.
hais txog lub npe qub ntxov "last name" hmoob tau muab nplog li los ua
hmoob li lawm thiab, piv li lub npe tub liab lis no nws txiv yog lis
foom, ces txawm muab hu lawv kua li nplog hu ua "tou lia lyfoung" no
lawm, qhov no yog hmoob lawv kua.
kev ntseeg jesus "yesxus" tsi yog hmoob li, yog hmoob muab lwm haiv
neeg li los ntseeg lawm, mas hmoob tseem hais thiab ua loj tshaj luag
cov neeg uas xeeb muaj txoj kev ntseeg ntawd, tus hmoob twg ntseeg
lawm mas nws txawm muaj ib txoj kev tig rov los tawm tsam nws tsev
neeg tus kwv/tus tij kiag thiab nws tsev neeg hmoob uas nws tau tawm
hauv mus lawm, nws rov muab nws  tus hmoob li kev cai saib qaij dua
lwm tsav neeg sab nraum uas nws mus puab luag xyom phuaj lawm, tej kev
no los puav leej yog muab luag tug los ua yus tug, yog kev lawv kua.
tej nkauj qhuas txog vajtswv los nim muab tej suab nkauj kev sib hlub
coj los ua suab nkauj hu vajtswv, nyob hauv cov npe ntawv hais ib nqai
tias yog koj muab tej yam txawv coj los txuam rau vajtswv cov lus suab
nkauj thiab lwm yam los txuam lawm ces qhov ntawd yog dab nkag tau
lawm no ua cas tseem ua tas zog li los cov xf dig muag lag ntseg tas
tsi pom tsi hnov li.
nim no mas hmoob nim muaj "niam hnub/txiv hnub" mother/father day,
muab los ua hmoob tug mas yuav txog caij mas nim muab coj los hais rau
hauv xov tooj cua qhuas qab qhuas tsaus npaum li uas nim yog hmoob yog
tus xeeb muaj tej kev cai no rau hmoob ua, mas hmoob nim muaj kwv
txhiaj lus taum, hu nkauj nqua hu tias nco txog "niam thiab txiv hnub"
yug tej no yog kev lawv kua, ua ntev mus ces yuav yog hmoob ib tus dab
qhuas uas yog hmoob xeeb yug tawm los.
niaj hnub nim no tej kev hmoob ua nco txog valentine's day, los hmoob
nim muab luag li los ua hmoob tug hais qhuas qab qhuas tsau li thiab,
yuav txog caij mas nim tso nkauj seev suab qhuas txog rau hauv xov
tooj cua, nim ua cuag nkaus li uas yog hmoob li, hmoob yog tus tsim
tej kev cai no los ua, tej no los yog kev lawv luag kuas tib yam.
nim no tsi hais cov qub kev cai, cov kev cai tshiab jesus los hmoob
puav leej muab ib yig ib tsob ntoo chrismart's tree rau hauv tsev ua
ib txoj kev cai yuav khoom plig los rau ntawm tsob ntoo, ntev mus ces
hmoob yuav muab qhov no los ua hmoob ib txoj kev cai tias yog hmoob
li, tej no yog hmoob lawv luag kua tib yam.
peb muab saib mas txhua yam uas yog luag coj luag ua lawm ces hmoob
yeej muab coj los ua rau hmoob tug tib si, hmoob coj zoo li no es yav
thaum hmoob tej kev cai dab qhuas thiaj li ua puv cig tas nrho ib lub
qab roob ces dav thiaj muab noj ib txhia lawm los yog vim hmoob muab
ntseeg luag li dhau, nyiam lauv kua dhau, yus li yus saib tsi rau nqi,
yus muab luag li saib rau nqi dua, es nim no hmoob tej kev dab kev
qhua thiaj ntau ua luaj li ntawd.
hmoob mas tsuas muaj mus khaws luag mov tseej noj noj lawm lawm li xwb
tsi tig saib qab seb hmoob ua dab tsi yuam kev lawm los tsi yuam kev
li laus, tau mus lawm ces tsi tig ntsia saib qab hlo li tau hauv li
lawm li es thiaj tau ua niag neeg puab luag xyom phuaj niaj hnub sib
ceg li peb no ntag mas.
ytk

yog ib txhia lawm tabsis tej yam hmoob tsis muaj ces kawg siv lawv lus. mesikas los kawg siv lwm haiv lus yog lawv tsis muaj.
muab piv txwv li yam kuv kawm thiab siv heev tshaj. computer yog yam kuv paub tabsis yog yuav kom kuv qhia computer pub rau hmoob yam yuav kom hais ua lus hmoob txhua yam mas kuv tsa chij dawb ua ntej lawm. vim yav tas los hmoob yeej ib txwm tsis tau muaj tej no ces yeej tsis muaj lus yuav piav kom thoob tsib to nrog kiag li. yog yuav kom kawm tau mas yuav tau kawm english ua ntej mas tseem yuav yooj yim zog. christmas thiab valentine los yog zaj no thiab ntag. valentine tuaj ces cov nrog menyuam kawm ntawv lawv fab ib leeg ib/ob tug suab thaj. nws thiaj nug tias mommy/daddy lawv faib candies ua cas koj tsis yuav ib cov card thiab candies rau kuv faib rau kuv cov friends li? menyuam nug mus nug los saib saib yuav txog 2/14 tiag ces kawg coj menyuam mus xaiv card thiab candies. christmas los ib yam valentine.
yam yus tsis muaj ces kawg lawv lawv kua li koj hais.

kev lawv kua or copy cat le koj has nuav los tsi yog moob xwb txhaj le ua le ntawd. kuv ntseeg has tas yuav laug txhua haiv neeg yeej ua le ntawd hab. qhov txawv mas luas le luas txawj saib, txawj soj ntsuag yog yaam twg zoo ces luas coj moog siv ntxiv rua luas le lawm. yaam twg yog tsi muaj nqes los sis tsi zoo tshaaj luas le ces luas kuj tsi copy moog siv xwb.
koj, ytk, yuav tau ua zoo luj es sub koj txhaj le muab koj cov criticisms constructive enough for other to share their views. yog yuav ntaus nqe raws le koj sau nuav ces txhais has tas koj xaav kuas moob yuav tsum tig rov lug coj moob teej moob tug nkausx xwb. tej nuav ua rua lwm tug pum tas koj sab nqaim heev.
has txug kev ntseeg (religions) mas kuv xaam pum tas christianity los yeej yog ib txuj kev ntseeg zoo kawg lawm. ua ke ntawd buddhism los kuj ib yaam nkaus. yog peb cov neeg moog ntseeg cov kev ntseeg luj hab zoo le nuav yim coob yim yuav zoo rua peb xwb, kuv xaav naj.
ua tsaug,
m

tijlaug ytk,
kuv totaub koj le kev xaav tabsi kuv noog koj ib lus le nuav.
koj yob ib tug xaav kom muaj haiv moob, muaj teb muaj chaw, muaj ib
dlaim luajpuas hu ua mhongland nuas es thaum peb moog register tsua
tim un peb moob txuj kev ntseeg, mhong national religion, yuav muab hu
le caag?. thaum peb nyob nplogteb mas nplog muab moob txuj kev ntseeg
hu ua xamxana phim, ghost religion, los yog rooj teb nuav mas luas hu
ua anamism, all nature has soul, nuas xwb.
thanks,
mt

kwv npawg mouatony,
raws le kuv paub mas yog moob muaj teb chaws mas moob muab moob tug
religion ua "mooj kav moj coj" nua ov, thaum moob hu lub npe mooj kav
moj coj nuav lawm tes moob tsi ua qeej duag rua uts neeg tuag lawm,
moob tsi ua muaj hauv qhua kwv ntshuag ntawv tuaj ua qhua txwg tuag
tuaj nyav tuaj quaj le lawm, txuj kev paam tuag tsi yog txuj qub nwg
nuav moob ua le lawm hab, moob lub nation mas moob yuav txhua txhua
hom religion kev ntseeg tuab si leej twg yuav ntseeg hom twg los tau,
tab sis tug kev cai dlaab qhuas kws coj lug nreg haiv hmoob ntawd mas
tsuas yuav moob tug mooj kav moj coj ua tug luj sab kawg huv haiv neeg
moob, dhlau ntawd lawm tes leej twg yuav ntseeg yaam twg los tau taag
nrho, tab sis yuav tsi muab lug ua tug thawj religion tuav nreg peb
haiv hmoob.
kuv yuav tsi muaj cuab kav qhia tau tias tug mooj kav moj coj ntawd
leej twg yog tus tsim tawm los, tab sis thaum peb muab los siv rau
hauv hmob lub nation lawm tes suav dlawg yuav paub rua hnub ntawd.
ytk

ua cas mas yuav zais zoo ua luaj li ne. kuj piav me me rau sawv daws paub thiab laub. peb tuaj sch no twb yog tuaj nyeem tswv8 txog hmoob xwb es leej twg paub yam tsav tsi kuj ho piav pub sawv daws paub thiab mas. yog zais zais xwb ces ntshe kuv mus saib youtube lawm laub...