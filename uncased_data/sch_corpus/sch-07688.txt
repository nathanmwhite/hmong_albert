dr. maivnas yog ib tug nyiam do kua dis heev. yog li ntxim nws yuav yog
ib tug txawj ua zaub ua mov noj qab heev. peb xav kom koj qhia peb ua
zaub mov hmoob qee yam rau peb tau kawm. piv xam li:
1. ua quav iab mes es yuav ua li cas thiaj qab.
2. yuav tuav kua txob li cas thiaj qab
3. ua laj nqaij ntses yog yuav ua li cas
4. yuav hau zaub nplog yog yuav hau li cas, etc...
yog kam no ho pab qhia me me rau peb tau kawm.
fajkhaum

hahahahahaha!
yawg doc faj es, ua li cas es kuv cia li poob ntawd kuv lub rooj zaum
no nas?
cia li xa qaib hu plig tauj tsuag tsuag tabsi no os. yog kho kuv zoo no
ces kuv mas sau ntawv qhiav txog kev ua zaub ua mov.

zhen,
tsi tas yuav xa qaib tuaj li, kuv mam hu koj plig kiag xwb los yeej
tau. puas kam mad?.
hnub no, zoo hnub tuaj lawm zoo hmo es kuv txiv fajkhaum yuav tuaj hu
hlo kuv tub  zhen kom nws tus ntsuj tus plig cia li sawv tsees los
aud... sawv tsees los.
cia kuv yuav hu tub zhen tus plig tuaj ntawm nws lub txiv caj ntswg
tuaj mus. ntshe yog kuv me tub zhen mus hnia tau yawm ntxwj sib nyoog
li paj hmab lawm paj ntoos tsw qab es hnov qab los vaj los tsev lawm
los cia li sawv tsees los aud... sawv tsees los. nyob tom vaj tom tsev
tseem tshuav pojniam tub se niam txiv tus hlub tseem hlub tseem tshua
yuav muab qaib muab qe hu lawm koj plig txhij txhij txhua txhau es koj
cia li rov hlo los aud.... rov hlo los.
cia kuv me tub zhen tsi txhob mus ntsauv luag paj lawm zaub qaub es cia
li maub tsawg tsuag rov hlo los aud... rov hlo los.  nyob tom vaj tom
tsev tseem tshuav diav mov dej txiag tseem noj tsi txhij tshuav ib pa
cawv tseem tsi tau nrog luag haus txhua es tsi txhob mus nyob nrog nroj
nrog tsuag es cia li tig loo rov los aud ... rov loo los.  ha ha ha
plig los lawm laud.
ha ha ha hmoob hu plig se xub xub hu ntawm tu txiv caj ntswm tuaj mus
laiv. koj puas tau paub li ntawd?
fajkhaum

fajkhaum,
ua tsaug ntau koj tseem nco txog kuv thiab. kuv twb yeej hais rau nej
sawvdaws paub zoo lawm hais tias, kuv yog ib tug poj hmoob tseem tseem.
kuv tsuas paub ua peb plaub yam zaub noj xwb.
1) ua kua dis
2) hau zaub iab (night shade tea)
3) hau kua taub
4) hau zaub ntsuab (tej thauv xyaw nqaij thiab)
kuv nyiam kua dis ko taw npua tsaws tshaj plaws, tabsis mas ntshe yuav
tau pauv vim hais tias ntu no nce pound me ntsi lawm. dhau li, tej
thaum kuv kuj keej hau kua nceb kawg thiab tabsis yuav tsum yog kua
nceb laug qaib, nceb txhais, thiab nceb ntswm xwb. lwm yam nceb ntshe
yuav tsis txawj hau.  yog lub sijhawm ti tes ti taw lawm tiag kuv los
kuj txawj hau plawv kav theej iab thiab nawb. tabsis plawv kav theej
mam nrhiav nyuaj.
tam li kuv paub mas tej kua quav nyuj kua quav tshi, laj nqaij ntse,
thiab kua txob no yog hmoob kawm ntawm los tsuas los.  kuv tsis tau
nrog los tsuas nyob ntev tseem kawm tsis tau tau tej no. nej cov hlob
ua ib txwm nrog los tsuas ntaus phoojywg yuav tsum tau qhia peb nawb.
sijhawm luv lawm thiab ces mam sib ntsib dua lwm zaus.
-m