xyoo 2004:
lub neej tshiab nrog
kev thaj yeeb thiab kev sib txhawb
dr. yang dao
hawm txog ib tsoom nom tswv,
hawm txog ib tsoom kev txwj neeg laus,
hawm txog ib tsom niam txiv, kwv tij neej tsa hmov tshua:
ib xyoos 12 lub hlis ncig rov los txog. hnub no yog peb hmoob lub tsia
peb caug. peb hmoob nyob qhov txhia chaw lub xeev hauv lub teb chaw
amelikas thiab nyob lwm lub teb chaws thiaj tau tuaj sib txoos nyob hau
lub tuam tsev metrodome hauv lub nroog minneapolis, xeev minnesota, txo
20-30 txhiab leej. vim peb lub npe hmoob, sawv daws thiaj siv zog tuaj si
pab tsa tau tus ncej ntxheb ncej ntxhoo los hawm peb lub tsiab peb cau
hmoob thiab ua rau teb chaws sawv daws qhuas txog peb haiv hmoob.
peb nco ntsoov hais tias peb hmoob yog ib lub noob mag nqis pem teb. pe
txawm nyob rau tuam tshoj teb, nyab laj teb, thaib teb los nplog teb, pe
sawv daws yog ib tsob hmoob. nyem no txawm muaj ib txhia hmoob tuaj nyo
rau fab kis teb, australia teb, canada teb los amelikas teb, peb sawv daw
kuj tseem yog ib tsev neeg. kuv thov kom peb hmoob ib tug tsis txhob thua
ib tug thiab ib tug tsis txhob rhuav tshem ib tug. tus hlob yuav tau hlu
tus yau, tus ntse yuav tau rub tus ruam tes. peb hmoob txawj sib pab, pe
thiaj ua tau ib lub zog loj nrog luag muaj kev vam meej, sawv nom saw
tswv thiab ua noj ua haus nto koob nto moo.
xyoo no, peb hmoob los tsuas tuaj nyob rau teb chaws amelikas tau 28 xyoo
thaum xyoo 1975, kuv tib leeg thiaj muaj lub npe doctor nrog luag nyob u
neej xwb. niaj hnub no, peb hmoob amelikas twb muaj txog 200 tus doctor
lawm. thaum ub, nyob sab toj siab hauv nplog teb, peb hmoob feem coo
tsuas paub txoj kev ntov ntoo ua teb noj xwb. nyem no, tsis hais tus po
niam los tus txiv neej, peb hmoob amelikas txhua tus txawj tsav tsheb mu
nrog luag ua koob xwm thiab ua lag ua luam. peb cov tub ntxhais kawm ntaw
tiav los ua xib fwb qhia ntawv qib pib (elementary school) mus rau qib sia
(university) los muaj coob zuj zus tuaj. tsis tas li ntawd, peb tseem mua
cov mus nrog luag ua nom ua tswv nyob hauv teb chaws amelikas no thiab
hais los lus kawg, peb hmoob amelikas muaj noj muaj haus thiab muaj va
muaj tsev nyob ua yus tug, yoog tau neeg amelikas lub neej zuj zus tuaj
peb hmoob amelikas txawm ua tau ib lub neej vam meej nyob rau rooj teb n
lawm los peb yuav tau nco ntsoov txog peb haiv hmoob uas tseem nyob ra
ntuj qub qab. niaj hnub no peb hmoob tseem tshuav ib cov neeg ua neej txo
txom nyem, niaj hnub khawb qos hmab qos ntoo noj nyob tom hav zoov hauv te
chaws los tsuas. xyoo 1975, peb khiav tuaj, peb tau muab lawv tso tseg u
ntsuag nom ntsuag tswv rau tom qab.
tsaib no, thaum lub 11 hlis ntuj cob rau lub 12 hlis ntuj, kuv thiaj ta
txiav txim siab rov mus nplog teb. qhov kuv mus ntawd, tseem fwv amelika
los pom zoo thiab tseem fwv nplog los yog tus caw kuv rov mus xyuas te
xyuas chaw. kuv mus pom peb lub teb chaws los tsuas muaj ntau yam hloo
lawm. txoj kev loj no 13, thaum ub yog kev av thiab kev pob zeb xwb, nye
no pua roj hmab dub nciab qaum teb tis nkaus qab teb, thiab txoj kev no
pua roj hmab txij nroog xieng khouang mus rau nong het txog ntua nyab la
teb. qhov hloov loj tshaj plaws mas tseem yog qhov muaj peb hmoob coob tu
tshaj qub tau sawv los nrog luag ua nom ua tswv txij tus hau zos (nai ban
mus txog tus xeev tsav (chao khoueng) thiab tus tseem fwm (laj thab npas)
tiam sis txoj kev ua neej, tsis hais hauv haiv neeg nplog, hmoob los khmu
feem coob tseem nyob txom txoom nyem, tsuas zoo tib qhov hais tias tu
pluag npaum twg los nws yeej muaj nws ib thaj liaj los daim teb ua noj
thiab nws tseem muaj nws ib lub me tsev nqeeb thiab muaj ib pab qaib thia
tus puav npua thiab tus puav nyuj twm nyob ncig zos.
kuv mus nplog teb zaum tas no, kuv tau nrog cov nom tswv nplog thiab no
tswv hmoob kav teb tswj chaw los tsuas tham txoj lub neej tom ntej no. ku
tau hais kom sawv daws muab tej qub lus tso pov tseg thiab kom sawv daw
tig ntsej muag los sib hais cia nrhiav kev haum xeeb thiab kev thaj yee
rau pej xeem fuab fwm los tsuas uas muaj nplog, muaj hmoob, muaj pu
thawj, muaj co thiab lwm xeem haiv neeg tsawg kom sawv daws muaj vaj huam
sib luag, muaj kev ncaj ncees thiab muaj kev sib pab txhim kho lub teb
chaws los tsuas mus rau txoj kev vam meej. kuv tseem tau tham txog peb cov
neeg txom txom nyem uas tseem nyob hauv hav zoov li tau piav los saum toj
no. kuv hais kom cov nom tswv kav teb tswj chaw tsis txhob xa tub rog mus
tua lawv cia nrhiav lub tswv yim muab kev ncaj ncees thiab kev thaj yeeb
nyab xeeb mus daws lawv tej teeb meem. cov nom tswv tau teb kuv hais tias
cov neeg nyob tom hav zoov los yog pej xeem fuab fwm los tsuas thiab yog
lawv kwv lawv tij thiab yog lawv neej lawv tsav. cov nom cov tswv hais rau
kuv hais tias tseem fwv los tsuas twb muaj tsab cai zam txim (amnesty) rau
txhia leej txhia tus, kom cov neeg nyob tom hav zoov tseg txoj kev sib
tuas cia li tawm rov qab los ua neej zoo li txhia leej txhua tus pej xeem
los tsuas.
kuv kuj zoo siab tau hnov, thaum lub 11 hlis hnub tim 26 dhau los no, lwj
txheeb vaj pov tau hais tawm hais tias nws tau muab txoj kev "kub xaj" xua
phom riam muas txwv (liberation by armed forces) mus ntxeev tseem fwv nplog
liab tso tseg lawm cia los nrhiav tswv yim kam moos (political solution)
rov qab mus txhim kho lub teb chaws los tsuas. nws cov lus tau ua rau peb
txhia leej txhua tus zoo siab vim hais tias txoj kev xuas phom riam muas
txwv mus ntxeev teb chaws los tsuas ntawd yog ib txoj kev uas cov teb
chaws loj nyob ntiaj teb tsis nyiam thiab tsis txhawb, tsis tas li ntawd
tseem txhaum amelikas tus txhooj lij choj (u.s. constitution) thiab. kuv
xyiv fab tshwj xeeb hais tias nyem no lwj txheeb vaj pov xav tau ib yam li
kuv xav lawm hais tias yuav muab tswv yim kam moos (politic) mus txhim kho
lub teb chaws los tsuas thiaj yuav muaj chaw mus, vim lub teb chaws los
tsuas nyob hauv koom haum kuj cuab (united nations) thiab hauv koom haum
kuj cuab axia tooj naj (asean).
kuv thiaj nquas hu tas nej txhia leej txhua tus, tsis hais hmoob los
nplog, pub thawj los co nyob teb chaws amelikas no, kom sawv daws los
txhawb tseev fwv amelikas txoj kev cog phooj ywg rau teb chaws los tsuas
thiab txoj kev lag kev luam rau haiv neeg los tsuas thiab haiv neeg
amelikas kom zoo sib pab txhim kev ywj pheej (freedom), kev meej tswv
(democracy) thiab kev vam meej (prosperity) rau teb chaws los tsuas.
thaum xaus no, kuv thov peb poj yawm txwv txoob hmoob thiab thov tswv ntuj
tswv teb foom hmoov zoo rau nej txhia leej txhua tus thiab nej tsev neeg
kom xyoo laus tas xyoo tshiab tuaj, dej tshiab los nej tau haus, mov
tshiab los nej tau noj, thiab kom ib xyoos fuam 12 lub yeej pov rau peb
haiv hmoob coj mus ua neej kom nyob txhiab nyeej vam sawm, tsis muaj mob
tsis muaj nkeeg, kom tsuas muaj lub siab kaj lug ua noj ua haus vam meej
nto moo mus ib txhiab nyob mus ib txhis.
ua tsaug ntau.
nyob zoo xyoo tshiab 2004
--
message posted using http://www.talkaboutculture.com/group/soc.culture.hmong/
more information at http://www.talkaboutculture.com/faq.html

tswvyig
dr yang dao cov lus tseem  ceeb thiab zoo kawg li, tiam si muaj ib cov
hmoob mloog tsis tau lub ntsiab lus zoo, vim sawv daws qhov muag tsis
pom deb, pob ntseg tsis hnov lus zoo, yog muaj ib tug paub zoo thiab
txawj tshaj yus lawm tseem xav tias tus hmoob ntawv yog tus neeg phem
lim hiam rau yus los yog sawv daws thiab, yog li no hmoob thiaj tsis
vam meej  txog txoj kev xav no tiag.
kuv yog ib tug me nyuam hmoob noj mov zaub tsuag loj hlob nyob rau
ntawm hmoob lub xub ntiag kuv twb khag siab dr yang dao cov lus zoo,
kuv xav tias nej cov kawm txawj thiab muaj tswv yig ntse nej haj yam
yuav to taub txog yawg cov lus no zoo.
tiam si, tu siab tias dr yang dao zoo li lub hnub twb yuav qaij mus
lawm zuj zus, lub caij nyoog yuav tsis tos yawg li lawm, xav los mus
tu siab kawg li.
tub