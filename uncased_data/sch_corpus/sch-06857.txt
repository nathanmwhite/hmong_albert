muaj coob tus tau nyeem tsab xov xwm no, lawv chim rau tus senator
thaib, thiab tseem chim rau tsoom hwv thaib nrog. kuv sau ua lus
hmoob, vim peb yog hmoob.
thaum xyoo 1993 los mus txog rau lub 12 hli tim 31, 2002, luag lub
qhov ncauj kaw nti, thiab qhuas hais tias hmoob yuav ciaj haiv. hmoob
yuav muaj teb muaj chaw nrog luag nyob. loom phaub qhuas hmoob zoo,
thiab tseem hais tias niam nkauj ntsuab, txiv nraug nab nkawv niaj
hnub tawm saum pob tsuas los saib hmoob, thiab yuav coj hmoob mus nyob
hmoob daim av. lub sijhawm no, hmoob tsis nco qab txog hmoob lub neej
yav pem suab. hmoob xav hais tias, niaj hnub pw, ib tug ntaub ntawv
tsis nrog luag kawm los, niam nkauj ntsuab txiv nraug nab mam cob mam
qhia yog thaum nkawv coj hmoob mus txog chaw.
niaj hnub pw xwb los twb tau noj, tsi noj mov los twb muaj zog, vim
niam nkauj ntsuab thiab txiv nraug nab niaj hnub xa tshuaj tuaj rau
hmoob yug txoj sia. sawv daws tau zoo heev yam tsis nco txhawj. yog
leej twg ib nyuag cem, ib nyuag hais nchav mas txhaum kiag, tseem yuav
rhov qws ntaus tus ntawd thiab.
txij kiag lub 1 hli ntuj hub tim ib xyoo 2003 los txog rau niaj hnub
no, hmoob tus npau suav yuav muaj teb muaj chaw, tsis khwv los tau
noj, tsis noj los muaj zog tig ua "social garbage". tsis txhob chim
rau tus senator thaib, tsis txhob chim rau tsoom hwv thaib. chim rau
yus tus kheej, vim thaum ntej yus tso txhua yam rau luag txhawj,
tamsim no, luag tso yus tseg, yus thiaj tau kev nyuaj siab. tseem tsis
tau lig, kav tsij nrhiav kev pab yus tus kheej nawb. yog leej twg
tseem chim rau tus senator thaib ntawd, nws tseem txom nyem tsis tau
txaus. vim nws tseem zoo li tus menyuam yaus es yuav tos luag plhws
taubhau xwb thiaj zoo siab.

ab yab, pheej yuav mus txhawj ua luaj. yog tsi muaj li no ces sawv
daws tsi muaj haujlwm ua lawm. yuav tsum muaj li no es pab twg los
thiaj sib zog.
nej puas paub, tamsim no mas kwvtij hmoob thaib thiab hmoob nplog twb
pib khiav tuaj mus nyob thamkrabok coob li coob ntxiv.ib txhia khiav
mus txog ces nomtswv thaib ho muab rooj vag xov kaw tag ces ho tawm
tsi tau rov qab. lawv mas nyuaj siab kawg thiab tiag. kuv hais tias
hmoob thojnam nyob thaibteb tseem tshauv kwv yees li 100,000 tus. nej
coob leej hais tias kuv dag. nej sim saib mus seb puas muaj li ntawd.
kuv nyuam qhuav nrog tus refugee coordinator nyob thaibteb tham. nws
hais tias yog hnub twg nplog muaj kev sibntaus sib tua, lawv tseem
yuav qhib qhov rooj txais neeg tawg rog ntxiv.  sawv daws tsi txhob
txhawj, thamkrabok tseem tshuav chaw rau hmoob nyob. tabsis muaj ib
tus saub hais li no " thaum twg hmoob tsi tawm ntawm daim lagzeb
thamkrabok mus mas hmoob fuab tais yuav tsi tau nqis los". es nej leej
twg puas paub yuav yog thaum twg hmoob mam tawm mus ne? kuv saib mas
coob leej hmoob xav ua fuab tais hmoob heev lawm. he he he not me.
tousavang.