bee aw, yog koj cia li hnov qab txhua yam kev phem nplog ua rau hmoob no tus nplog puas yuav hnov qab txhua yam phem hmoob tau ua rau nplog thiab nplog puas yuav hlub hmoob os. yuav tsum yog ob tog zoo siab hnov qab thiab siab yam txim thiaj tau os. the balance of power.

txhob cia siab  blog yuav yeem kom sawv daws zam txim cia nyias nyob nyias txhob sib ntau sib tua li os. hmoob pem hav zoov niaj hnub mus teb cog pob kws cog nplej los txog lub sij hawm 10-12 hlis ntuj ces blog txhij 4-5 koos phas tub rog nce mus lawm pem roob. pom tsawg tus hmoob ces tua txiav taub hau los txais las vans(n). hmoob muaj tsawg lub tsev thiab txhab ces tub rog muab hlawv kom tas txhob cia siab blog yuav hlub2 hmoob kom hmoob yog tus zam txim li os. tus yuav kom zam txim ces yog kom hmoob mus thov pe hawm blog seb blog puas kam zam txim rau hmoob xwb os. txawm blog kam los nej xaiv li nej nyiam hos kuv mas tsis tau lees txais. thaum tim caubfab hav zoov mas kuv tseem nqa tsis tau kaslasbin kom tav2 kom zoo  tsom tua taus kuv thiaj tsis tau tua ib phom rau tub rog. tos lwm hnub kuv heev txaus no kuv mam mus pauj kua zaub ntsuab nrog cov niah tsom tom uas pheej tuaj muab peb tua kom khiav tawm zos thiab caum tua tom hav zoov kom peb khiav tawm txawv teb chaws. kuv yuav mus caum kom blog khiav tawm mus lawm tom nyablaj thiab pem suav. ob lub teb chaws ntawd tsis muaj kev ncaj ncees li meskas ces blog yuav paub kev nyuaj siab sai2. seb blog puas heev npaum nyablaj uas muab roj av hliv rau nws kom ntxaum2 mam zes taws rau. tos lwm tus  pom ces twb kub nyhiab yuav tas. too late pab tsis tau lawm.

lpdr muab hmoob yoo tshaib pem hav zoov. peb puas heev txaus muab cov thawj  laib no coj los kaw yoo tshaib hauv ncauj no ma? kaw yoo tshaib kom tuag no ces muab pov tom dej naj khoos seb ntses puas muab nqos. yog ntses tsis nqos ces kawg mus tshwm nram ocean. cov ntses  loj nqa ocean mas kawg nqos xwb2 li mas.
chim siab tshaj mas yog hmoob ces npau suav tseem tseeb zog vim tsis muaj ib lub zog nyob qhov twg yuav ntxeev kom tau ciam dej ciam av. ces tus kub2 siab pab hmoob li kuv los kawg mus nuv ntses tom lake xwb tseem khees zog tsis mob hlwb. kuv mob siab tshaj mas yog thaum 2004-2005 thaj tsam ntawd gvp muaj ib co tub txib mus yees tau duab blog tua hmoob tim hav zoov thiab lawv piav txog tub rog muab cov tub ntxhais hmoob cau tua tom hav zoov. cov tub hluas ces khiav dim ib tug hos ib tug ces rau phom khiav tsis taus kawg mag loos tuag kiag hos tus ntxhais ces mag tub rog muab mos ua dev los nws quaj2 nws nyob nws. tub rog mam txiav ntoo npub nram pob twb tuaj txog tus ntxhais lub hauv siab tus ntxhais hmoob mam tu siav lawm. kuv pom hmoob cov vdo no mas chim siab kawg los pab tsis tau vim yus lub zog tsuas luaj li no xwb. thaum kawg yam twg los pab tsis tau ces kawg muab liam rau txoj hmoo tias hmoob xyov ua txhaum ntuj los yog li cas ho muab hmoob yug los 6 txim 6 lub ntiaj teb kom txhob muaj haiv txhob muaj av los lawm ntau txhiab xyoo. yog hais raws xamxabnas  phuv ces yog muaj kev txhaum tiam nram ntej ub ces tiam no mam los yug them nqe. hmoob yog tib co neeg txhaum txim yav nram ntej ub xwb los yog li cas?

idonotknown;
ib cov xov tshiab tshiab tuaj tim cob fab tuaj hais tias, tseemfwv nplog tseem pheej lam tau lam ntes neeg li ntes yawm sombath somphone es cov hmoob nplog khiav mus ua cob fab coob coob.  lt. vam muas lis thaum ub nyob tsua ntaiv (pha khan dai) tseem muaj sia nyob thiab ua khov kho nyob roob dub (phou miem).  lt. vam muas lis lawv tseem hu cell tuaj nrog cov kwvtij hmoob lis tim us no tham.  vam muas lis lawv tseem nyob roob dub, yaj lwm thiab vaj tswv cim lawv tseem nyob phuv npiab, hwm yias tsab lawv tseem nyob phwv los pheej.  txhais tau tias cob fab tseem muaj tsis tau tu noob.
yog tseemfwv nplog (lprd) tseem pheej ntes neeg li ntes sombath somphone mas ntseeg hais tias cob fab yuav muaj tsis paub tag.  txawm yog kwvntxawg beemoua chao fa yuav tsa chij dawb los, ntshais vam muas lis, yaj lwm, vaj tswv cim thiab hwm yias tsab lawv yuav tsis nyoos.
vajncuab5

kwv vajncuab 5,
koj hais yog lawm kuv npuaj tes ua koj tsaug nawb, tam sim no mas chaofa rov sawv coob heev tuaj, cov nyob cutuv los kuj tuaj koom rau ntau qhov, cov hauv zos los kuj tawm mus noj qos thiab ces zoo ntau lawm.
ytk

tijlaug yajtshajkoob;
kuv yeej tsis xav hais tias cov hmoob nyablaj 30 xyoo yuav kwv phom nkag hav zoo mus ua cob fab tig tuaj tseemfwv nplog. 99% ntawm cov cob fab uas sawv thaum 1975 khiav tag tuaj rau sab thaib thiab tuaj txawv tebchaws lawm, cov tuag los tuag, cov tawm mus thawj tseemfwv nplog (lprd) los muaj.  tabsi qhov cob fab tsis tu noob yog tseemfwv nplog (lprd) pheej nrhiav txim rau pejxeem huabhwm, yuav ntes tus twg txawm ntes, yuav kaws tus twg txawm kaws. cov nom mas yuav noj teb noj chaws, yuav ua luam ya ma (tshuaj nees), ua luam yaj yeeb loj npaum twg los tsis hais, tseem npog thiab tseem tsa cai.  yog pejxeem ua mas tua kiag,kaws kiag.
yog yuav tuag hnub no, lawv xum tuag tag kis.  kawg mus ua cob fab, tuaj cob fab tog thiaj yog haujlwm.  sombath somphone mas 99% yog tseemfwv nplog ntes lawm.  qhov kuv hais li ntawd yog vim ua ntej lawv ntes sombath somphone, (december 10, 2012 tseemfwv nplog (lprd) tau ncaws anne sophie gindrog the switzerland helvetas intercooperation in laos tawm tebchaws.  tseemfwv nplog liam hais tias sombath somphone muaj feem nrog anne sophie gindroz,
vajncuab5

koj piav txog caubfab 1975. kuv yog cov 1976 lub 12 hlis ntuj peb twb nyob tsi txog 5 xyoo tom hav zoov peb twb dhia ceg lem tas rau sab thaib tim vibnais lawm. thaum peb khiav tawm zoo li tseem tshuav ze 20 yim hmoob nyob pem havzoov tabsis tsam no ntshe tshuav zero lawm xwb. vim tsis hnov lawv moo li lawm. cov pem havzoov mas heev kawg li hos. lawv tus thawj yog hmoob xeem yaj. lawv muaj ib tug kwvtij khiav tom hmoob zos/ hmoob nyeg rau blog los koom cov tom hav zoov tau ze li ib xyoo lawv tus kwvtij yaj muab xav nyob tsis taus tom hav zoov nws taug kev rov qab mus tom nws lub qub zog uas yog nyeg 6 blog. nws mus txog tim ib sab roob ntsia ntsoov lub zos hmoob nyob sab ntug dej sab roob tim ub. nws tsev neeg twb mag leej twg tos kev muab nws tsev neeg tua suaj kaum tas nrho ntawm txoj kev ntawd. tsis muaj neeg lees tias yog tus mus tos kev tua lawv tsev yaj ntawd tabsis lawv cov kwvtij thiaj nyob koom ib lub zos tom hav zoov hos peb mas nyob li 5 kilomev rau ib lub zos puag pem roob ces peb twb tsis paub leej twg khiav hnub twg. yog lawv xeem yaj uas yog ib tse kwvtij thiaj paub leej twg khiav. yog tos kev tua ces yog lawv ib co sib paub xwb ntag. thaum peb yuav dhia tawm mas peb ntshai tsam lawv tos kev kawg li. peb thiaj mus nyob deb2 hmoob rau tom hav zoov. peb mam cuab ntxov khiav lawm ntsiag to. tos leej twg tuaj pom ces yus cub tshau twb txias lawm ntev lawv tsis lam kam caum qab li lawm. thaumntawd kuv yog li 9 xyoo xwb mas tais caus tiag2 tom hav zoov. kuv txiv txua tau ib rab hneev uas yog kuv thawj2 rab hneev thiab zob tau 5 xib xub rau kuv coj mus zov nas li 200 mev ntawm peb lub tsev tom hav zoov. zov nas taug xyoob hmab thiab nas hauv paj tsawb xwb los twb tsis tau luag zov kom txog thaum hnub poob. zov txog 4-5 pm muaj nas tuaj thawj2 phaum xwb mas tua ib ob hnee raug tsis raug los nqa hneev dhia cauj2 rov los rau pem tsev nplooj tsawb. thaum ntawd tseem xam yog yus khuaj dhau tsis paub ntshai heev. yog zoo li tam sim no mas ntshe tseem haj yam tsis tau luag mus zov nas li 200 mev deb ntawm lub tsev nplooj tsawb. yog tseem nyob tim caubfab txog tsam no mas ntshe kuv kawg mus nkaum ntawm ib thaj qos ntoo ntug uas cog li 10 tawm tsob rau ib koog av dav li 10x10 mev nrog hav mos txhov kom tug rog tuaj txog deb dua 200 mev ces tsis paub tias ntawd yog ib daim teb li. kuv mam nkaum li 50 mev ntawm daim ntug teb qos ntoo ntug. tub rog yuav tuaj nrhiav kom tau kuv mas yuav yog klawv tuaj ntsib kiag kuv los yog tuaj ze ntawm daim teb li 100 mev lawv mam paub tias yog teb. vim daim teb me dhau thiab tsis yog do2 kom tuaj 9deb 10 deb los paub tias yog teb. txhob txwm tseg nroj kom loj txhob luaj nroj. tsuas dob nroj li 2 feets ntawm hauv paus qos xwb kom txhob do2 heev. dob nroj me2 li ntawd xwb los qos ntoo ntug tsis xaiv puas tsawg. txog sij hawm los nag ces qos ntoo ntug loj cauj2 ntxoov teb fab2 li havzoov lawm yuav yog tub rog tuaj txog kiag daim teb mas thiab paub tias yog teb no ces lawv yuav nrhiav yus mas nrhiav kom qhov muag lem. yog nyob pem caubfab mas laus 40 tawm li no los kuv tsis yuav poj niam kiagli vim poj niam menyuam, yog teeb meem loj pem hav zoov. zaub mov los yuav noj. dej tshuaj los yuav siv. ntsev xwb los tsis muaj. ntaub xov yuav xaws ris tsho los tsis muaj. kuv kawg ua tub laus tsis xum muaj poj niam. kuv ib leeg nkaum ntawm ntug teb qos ntoo ntug xwb los thiaj yooj8. yog xav tau ntsev mam mus nram blog thiab hmoob zos. hauv kuv lub hnab mas tsuas nqa ib pob ntsev thiab 5 tug kav qos ntoo uas yog kuv xav txav chaw mus rau ib lub roob/hav tshiab los kuv tau 5 ya kav qos ntoo ntug mus ua peev. mus luaj thiab khawb ib qho av kom txaus cog 5 tsob qos ntoo xwb ces nkaum twj ywm. ropv mus dawj qos ntoo ntug nram daim qub los yug siav. txog sij hawm dawj ib tsob ces rov cog ib ob tsob. nyob thiaj noj yus ib leeg tsis muaj poj niam menyuam li ntawd mas qos ntoo ntug li 5-10 tsob yeej kav thawm xyoo yog yus dawj ib tsob cog ib ob tsob ntxiv. repeat li ntawd xwb yus yeej nyob tau txog lub sij hawm  yus ncaim lub ntuj no mam yug los yog meskas nyob puag tim ib sab ntuj. leej twg yuav tias hmoob zoo tshaj kom yug los yog hmoob no los kuv lam yug los yog meskas. tsis li ces yog tau kuv kawg pw tsaug zog twj ywm txhob yug los yog neeg li lawm.

cov kwv tij  kuv hnov xov sab hauv laos tuaj tias, ziag no sawv ib cov chao nplog tuaj lawm thiab, vim txoj kev sib txeeb av thiab lwm yam  hais tsis sib hauv nrog tseem fwv nplog.
lawv muaj ib txoj kev lawm xwb, tsis zoo li peb muaj ob txoj, 1 nyob 2 khiav, lawv ces kawg khiav rau pem hav zoov tso poj niam me nyuam nyob nram zos, kwv phom tos kev tua tseem fwv cov dev kom tag mus, tseem fwv cov dev muaj ob hom, 1 yog dev cob tsib, 2 yog dev ntses lwj.
tub cag hmoob

kuv mas ib ob xuaj moos yeej search ib zaug txog xov xwm tim blog tabsis du lug tsis pom kiag li kuv xav tias xyov puas muaj tseeb vim tsis hnov ntab ntws qhov twg li. yog blog ua xwb no tsis kub kuv siab heev vim kuv tsis yog blog thiab blog twb muab peb hmoob raws kom tuag los yog tawm teb chaws ces tsam no blog yuav ciaj yuav tuag los tsis yog kuv hauj lwm. kuv tsuas mobsiab thiab khib2 hlub2 txog peb cov hmoob pem havzoov uas yoo2 tshaib xwb. yog kuv cev tau tes mus pab no kuv yuav cev hnab puav txhuv thiab hnab puav ntses carp/buffalo thiab poom mis nyuj mus rau cov tim hav zoov tau yug siav thiab cawm cov menyuam uas tus niam tsis muaj mov noj ces tsis muaj mis rau tus mos2 noj. nws quaj2 rua2 ncauj tuag xwb mas leej twg tsis chim tsis mob siab no ces kuv xav rho ib qw baseball rau lub taub hau kawg li tiag.
sawv daws nrog hlub nej cov hmoob txom2 nyem thiab ma. nej khiav dim 6 tim no ces nej nim tau2 zoo noj tau zoo haus tsis kk cov tim havzoov li lo?