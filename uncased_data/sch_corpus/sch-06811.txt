charlie, koj cov lus tseem ceeb tshaj ces yog ob los saum toj no xwb.
yog koj muab koj cov lus no khaw twjywm cia hauv koj siab xwb ces zoo
lawm. koj puas ras hais tias cov tuaj cem cem tus ub tus no hauv no
ces yog koj tib leeg xwb no nas? luag lwm leej lwm tus luag tsuas tuaj
tham dav dav txog impersonal/ideological stuff xwb tsis tuav ib leej
twg lub npe. koj thiaj yog tus ua niaj hnub tuaj tham txog tus ub tus
no thiab cem tus ub tus no xwb. koj sim rov mus nyeem koj daim post
rau dr. yang dao saib ma. koj puas paub hais tias yog sawvdaws zoo li
koj es yuav mus hais txog vp lub neej private li koj hais yd lub xwb
mas tseem muaj ntau qhov hais tshaj no na?
tam li kuv pom mas txoj kev hwm thiab txoj kev teev hawm nyiam txawv
nyias. nej cov neeg ua niaj hnub teev hawm tus ub tus no nej txawv
peb. nej xav hais tias tsuav lwm tus ib nyuag chwv txog tus neeg nej
teev hawm xwb ces nej yuav dhia cuag ib tug dev vwm ntag no. qhov nej
coj li no tsis yog tsis zoo saib rau nej tus kheej xwb nws tsis zoo
siab rau tus neeg nej teev hawm thiab. nco twjywm rau hauv nruab siab
hais tias vp nws muaj nws qhov ncauj, nws muaj lub laj lim plab plaw
loj dav tshaj nej. yog leejtwg cem nws thiab hais dabtsi txog nws es
nws pom hais tias tsim nyog teb, nws mam li teb xwb. tsis tas tej tug
neeg dog dig los dhia cuag tsis los puas yog kwv paib cuag tsi li ub
li no. qhov ib txhia ua li no rhuav vp lub koob lub npe xwb. dhau li
ntawv lawm, vp yog peb ib tug coj. yog luag lwm tus yuav los thuam nws
tej politic, luag yeej muaj kev thajyeeb los thuam tau. tsis tas tej
tug neeg li charlie ntawm ko los kaw luag lub qhov ncauj, los npav
ncaw thiab ntau luag, los puas yog tseem xa mom txwv mus hem luag
tibsi. yog koj txhawb vp tej politics, koj tsuas muaj xiv los teb hais
tias vim li cas koj pom nws lub tswvyim zoo tshaj thiab koj txhawb nws
no xwb. qhov koj pom kiag luag hais ib qho es koj mus tsuj kiag luag,
mus hem luag ces tsuas ua rau peb sawvdaws pom hais "aub, ua li cas vp
cov neeg vp ho khoo tsis tau es ho cia coj no" no xwb na. thaum luag
teb luag chaw hais ncha nrig li no lawm ces nej tej xeeb ceem xam maj
ua tau vp lub koob lub npe puas. yog li kuv thiaj hais rau nej hais
tias yog nej khav hais tias nej yog cov txhawb vp thiab ua haujlwm
nrog vp es nej tsis ceev faj nej tus xeeb ceeb ces nej yog cov yuav
rhuav vp tshaj plaws ntag. as followers of vp, your actions and words
reflect upon your leader, don't you think?
kuv pom koj tuaj tham ntev hauv no lawm tabsis niaj hnub cem tus ub
tus no xwb. koj qhov strategy no luag cov neeg txawj ntse hu hais tias
"negative politics" no. txog tav no, koj twb hais tsis tau kom kuv pom
hais tias vim li cas koj thiaj ntseeg hais tias vp qhov politics zoo
tshaj lwm leej lwm tus li thiab tsim nyog peb sawvdaws yuav tsum nrog
koj txhawb vp no nas. yog hnub twg koj los hais tau vp lub zeem muag
khov kho [positive politics] thiab tseem ua tau neeg tig lo nrog koj
txhawb vp thiab no mas kuv thiaj li qhua hais tias koj yog ib tug neeg
txawj ntse thiab yog vp ib tug tub teg tub taw zoo no nawb. ho yog
niaj hnub ua dauj khaub hlab hem kom cov neeg ntse khiav tawm ntawm vp
mus xwb ces cia koj nyob twjywm po qhov ncauj zoo dua. koj puas paub
hais tias vp yuav ua tau ib yam dabtsi los yuav tsum yog vp muaj ib
pab intellectual zoo ib yam li yang dao los txhawb vp no nas? es ua li
cas nej cov ua hais tias hlub thiab hwm vp tseem niaj hnub muab cov
intellectual zoo li no thawb tawm ntawm vp mus xwb? qhov nej ua li no
tsis yog nej hlub vp, yog nej hlub nej tus kheej xwb. nej yuav tsum ua
kom cov neeg txawj ntse li yd lawv tawm ntawm vp mus vim hais tias yog
lawm nyob nrog nej rau ntawd ces nej yuav tau nyob tom qab me ntsi
lawm yuav tsis tau ua tus loj. yog lawv tsis nyob ntawd lawm ces nej
txav tau ze vp zog. qhov no yog nej qhov tswvyim. txhob xav hais tias
peb cov menyuam yaus nyuam qhuav hlob niam no ruam ruam es peb tsis
paub nej tej strategy. peb yeej muaj qhov muag pom ntsia ntsoov thiab
paub. nyab laj tuaj tog twg tuaj los peb yeej pom tag li lawm. nej
yeej tsis yog cov hlub thiab hwm vp li os mog. muaj ib hnub vp yuav ra
thiab pom qhov tseeb mas ntshe yuav lig heev li lawm.
tsis tag li ntawm xwb, koj tsis txhob cem cem tus ub tus no. koj puas
paub hais tias vp laus laus lawm. tamsim no nej cov txhawb vp muaj
ntau pab ntau pawg nej twb tsis sib haum nej. tsuas yog tseem muaj vp
ua lub kaus roos nej ua ib pab xwb. yog hnub twg vp puv 120 xyoo ces
nej cov pab pawg no yuav tseem rov los sib tog sib txeeb vp lub meej
mom ua vp yuav tseg tsis tau rau nej. thaum no mas ntshe nej yuav muaj
revolution loj heev. nej ib txhia ntshe tseem yuav tau khiav mus nkaum
tom yang dao qub qab thiab paub. nco ntsoov hais tias yus tsis yog ib
tug immortal. hais lus yuav tsum saib luag me ntsi thiab. luag txhaum
qhov twg, luag ua li cas yus pom hais tias tsis haum yus siab los puas
yog tsis ruaj tsis khov rau peb haiv hmoob, yus muaj xiv los hais los
txiv kho tabsi yuav tsum txuag luag lub ntsej muag me ntsi thiab.
-m

yawg marx, koj cav tseem txhawj tsam lam tau ua charlie qhev thiab
lov? charlie yog ib tug neeg nyus tsias thiab tsiv heev li, tejzaum
yog nyob yav ntuj thaum ub ua txoj kev sawv los ua thawj xaus rau lub
dag lub zog, lub qa ua nthe nrov nrov, thiab lub siab nruj siab tsiv
uas ua tau neeg nkag chib nyoo yuav xwb no ntshe peb yuav tau ntshai
tsam charlie sawv ua vaj pov tiag thiab. tabsi mas ua li cas niam no
peb nyob lub ntuj txawv lawm yom. ib tug neeg yuav sawv tau los ua tus
coj tsis yog tus nruj tus tsiv tabsi nws yuav tsum yog ib tug neeg
siab loj siab dav, nyiam kev ncaj ncees kev thajyeeb haum xeeb. niam
no kev ua nom ua tswv tsis yog los ntawm txoj kev tsiv tsaim thiab
ntawm lub dag lub zog (physical prowess) tabsi los ntawm lub tswvyim
qab zib ua nplij tau luag siab (diplomatic and persuasive skills) lawm
xwb. lub sijhawm no yog leejtwg yuav xav sawv ua nom coj neeg, yuav
tsum tuav ghandi thiab martin luther king nkawv ua qauv. napoleon
thiab gengis khan lawv tej sijhawm dhau lawm ntev. tejzaum yog charlie
pauv tau 180 degree no nws yuav muaj chance los sawv coj hmoob ameskas
thiab. tsis li no mas ntshe nws yuav tau rov lawm tim ub li ib txhias
thiaj tau nom loj vim hais tias hmoob ameskas los yeej pib qawm ghandi
thiab martin luther king nkawv ua qauv zuj zus lawm thiab laiv. hmoob
ameskas tsis nyiam cov nom ua ib los ib ncaw taw li cov thaum ub lawm
ho.
-m

maiv nas:
kuv mamli hu koj thiab doctor yang dao neb plig.  yog hais tias hais
lino xwb ua rau koj ntshai thiab txav deb lawm.
oh! hu plig tso. "uav! hnub no tsuas zoo hnub, hmo no tsuas zoo nyoog.
kuv coj qaib coj qe tuaj hu tus me nkauj maiv nas kom nws ciali sawv
tseev rov hlo los. txawm nws mus qaug rau qab zeb lawm los kuv hu kom
los; txawm qaug rau qab ca lawm los kuv hu kom los ov. tom tsev tshuav
zoo niam mus zoo txiv, zoo kwv mus zoo tij, zoo viv mus zoo ncaus;
tshuav qas txhiab mus qas pua rooj qav nws twb tsis tau noj; tshuav
qas txhiab qas npaug tsoos nws twb tsis tau hnav. nws tus me ntsuj
duab ntsuj plig txawm qaug lisyees rau yawm tsaav tej lus cem los kuv
tuaj coj nws kev tuav nws tes ov.  cia li sawd los au!!!!!!!!!!!!!!!!!
los ov
me maiv maum ov....."
charlie

me ntxhais maiv nas, kuv hais rau koj tias, tus neeg twg yuav ua tau hmoob
nom mas yuav tsum muaj cov cwj pwm li no:
1. nws yuav tsum hug los ntse, tsis yog kawm paub xwb.
2. nws yuav tsum yog lub noob thiaj yuav tawg tau paj txi taus txiv.
3. nws yuav tsum txawj hlub neeg tuaj nruab txha, tsis yog saum daim tawv
xwb.
4. nws yuav tsum txiav tau txim rau nws tus kheej, yog thaum nws ua txhaum
txoj cai lawm.
5. nws yuav tsum mloog nws cov peej xeem li kev cia siab xav tau, uas nws
yog yam zoo los pab txoj sia thiab rau lub sij hawm tamsim ntawv.
6. yog leej twg tawv heev, nws yuav tsum muaj peev xwm hais tau, hem tau,
rau taus txim rau, thiab los yog ntxias tau.
7. yog muaj lwm leej lwm tus ua phem rau nws haiv neeg, nws yuav tsum, tiv
thaiv tau kom tsis ntsib kev txhov siab.
8. nws yuav tsum hlub pej xeem li nws hlub nws tus tub, tus ntxhais.
9. nws yuav tsum yog ib tug neeg siab dawb huv.
10. nws yuav txawj ua phem thaum txog sij hawm.
11. nws yuav tsum paub lub sij hawm thaum tej kev kub txhov dhau tag mus
lawm.
12. muaj ntau yam yuav tham rau nej cov menyuam tau hnov thiab tabsis muaj
sij hawm tso ov.
marxfree

marxfree:
txhob hais li ko tsam mai nas txhawj, txhawj! tabsis yog ho muaj txoj
hmoo es kuv tau ua hmoob tus nom, kuv mam hais kom cov niam tsev qhia
maiv nas kom nws paub lis noj lis haus thiab txhob tuav kua txob
ntsim, ntsim, tejlaus noj tsis taus.
charlie

marx, yeej muaj li koj hais. ib tug coj nws yeej yuav tsum yog ib tug
noj tau hais tau. tabsis kom peb nco ntsoov hais tias peb hmoob los
lus "noj tau hais tau" no txhais tau ntau ntau yam. yog li no es peb
thiaj pheej tsis paub txog lub ntsiab lus ntawm lo lus ntawd tseeb.
tam kuv xav mas tus "noj tau hais tau" mas muab pes ua ameskas los lus
hais tias "decisive" no yog los ua duav lub ntsiab lus tshaj. yog peb
muab lo lus "decisive" no los siv ces peb paub hais tias ib tug coj
nws yuav tsum muaj quality, muaj tus xeeb ceem zoo li cas. cia peb
muab xav ntxiv saib. tus neeg decisive nws tsis yog ib tug neeg nruj
neeg tsiv nawb. kom peb paub li no. tam li kuv pom mas peb hmoob feem
coob pheej xav hais tias tus "noj tau hais tau" no yuav tsum muaj xeeb
ceem tsiv no. tsis yog li no. tus neeg "decisive" nws yog ib tug neeg
yeej tsis ntshai ua yam yuav coj tau sawvdaws mus rau qhov ncaj ncee.
yog li thaum muaj tus yuam kev yuam cai thiab hla ntawm qhov kev ncaj
ncee lawm ces nws yeej tsis ntshai txiav txim rau tus ntawd li. tabsis
mas nws paub luj hais tias txoj kev txhaum twg tsim nyog luj lub nras
loj li cas rau no laiv. tsis yog lam tau lam ua, lam tau lam hem tus
ub tus no, ib los ib ncaws taw rau tus ub tus no kom luag nyoo nws
tuag nthi thiab nkag chib xwb. cov neeg lam tau lam ua lam tau lam hem
tus ub tus no thiab coj li no ces yog menyuam yaus no ces ameskas hu
hais tias "bully" no, ho yog ib tug coj loj lawm es muaj lub xeeb ceem
li no no ces ameskas hu ua "dictator" no. peb haiv hmoob tsis muaj ib
lo lus twg yuav los dua tau lawv tus xeeb ceem vim hais tias peb hmoob
tsis tau paub txog lub tswvyim "bully" los puas yog "dictator" no li.
peb nyob yav ntuj qub qab, feem coob peb yog ib haiv neeg txo txo
hwjchim ces yeej tsis tshua muaj "bully" hauv peb tej zej zos peb
thiaj li tsis muaj qhov concept no. dhau li, peb hmoob los tsis tau
muaj ib tug nom ua hais tias yog peb hmoob nom es muaj peevxwm tsuj
tau tag nrog peb haiv neeg li ces peb thiaj li tsis tau muaj dua
"dictator" thiab.
yog li, tam kuv xav mas tus coj yeej yuav tsum yog tus noj tau hais
tau li hmoob hais tabsis mas nws yuav tsum yog ib tug neeg txawj xav
thiab tuav kev ncaj ncees rau txhua txhua yam ua nws ua. tsis yog hais
tias tsiv nyoos tsia xwb ces txawm "noj tau hais tau" lawm ntag.
-m

charlie, koj tsis tas yuav los txhawj kuv los puas yog lwm tus li os.
koj hem tsis tau peb poob plig li. tabsis mas ua li kuv hais uas peb
yawg hlob vp laus laus li lawm. nej cov ntau pab ntau pawg ua niaj
hnub sib txeeb kom tau mus nyob ze ze ntawm nws lub xub ntiag es tsis
pub cov txawj ntse ze nws tseem yuav sib tog loj heev ua rau peb haiv
neeg yuav muaj revolution tom ntej no. koj kav tsij tuav koj tus me
plig rawv hau koj hnab tso xwb. txhob ntshai cov neeg zoo li peb no es
ua tuav cwj meem xwb tsis kam coj nyoo tsias li koj ko li tabsis mas
koj yuav tsum ceev faj koj cov neeg ua tuav ntaj tuav riam ib yam li
koj nawb mog. vim hais tias txog thaum kawg charlie cov neeg ntag yog
cov yuav muab charlie txoj cai rov los siv rau charlie. thaum ntawd
yog koj yuav kuv tuaj hu koj plig no txhob ua siab deb nawb.
-m

maiv nas,
yus yog ib tug ntxhais paub siab qis, yus yuav tau ua lub siab loj nteev.
txawm muaj tej yam uas ua rau yus tsiv siab lawm los koj yuav fight back
tsis tau vim nws dhau lawm. txoj kev peb hmoob nyob taus ua ke tsis yog yuav
cav kom yeej. koj yuav coj li cas koj thiaj yuav kov yeej tus neeg tsiv.
qhov no tsis nyuaj. thaum tus neeg tsiv ntawv kwv nws tus qws rau saum koj
taub hau lawm, koj yuav tau tsis txhob tawm tsam nws, tabsis koj yuav tsum
nplij kom nws muab nws tus qws tso rau hauv av tso koj mam li nrog nws tham.
li no mas koj thiaj yog tus yeej. tus neeg paub tias qws raug taubhau yeej
yuav mob xwb,xwb li. tus ntawv thiaj yog tus muaj cuaj kav yuav ua tau tus
coj ov. tus uas yuav cav kom yeej tamsis ntawv yeej zoo thiab. tabsis, it is
only short term xwb. in the long term, nws yuav swb vim tias tus neeg tsiv
yuav muaj peev xwm rhiav tau tswv yim los tiv thaiv txoj hau ke ntawv lawm
nad.
yog yus nrog tus neeg tsis "dicisive" sib hais ces yus zoo nkaus li nws
thiab xwb ov, me ntxhais. yog koj yuav cav kom nws kho nws tus xeeb ceem zoo
es koj yuav koom tes nrog rau nws no mas koj li cav. yog tias koj cav yeej
es koj yuav tsis koom tes, no ces tsis txhob phav. ua cas kuv thiaj li hais
li no, rau qhov you can not combine two different philosophies. tom qab
thaum koj pauv tau nws lub siab lawm es koj ho tsis kom tes nrog rau nws,
koj yuav tau lub npe tsis zoo mus tas ib sim neej tias yus muaj ib nplooj
siab txom fav no nad.
thaum tseem muaj ib co pej xeem nyiam li nws hais, cia nws coj nws. koj tsis
txhob mus qhia nws vim muaj lwm tus yuav tsis txaus siab. lub sij hawm mam
li pauv xwb thiab tsis muaj yeeb ncuab. tamsim no, yog charlie kom koj pauv
los ntse yuav siv sij hawm sib tham xwb os mog, me ntxhais. muaj sijhawm mam
li tham ntxiv nawj  :)
marxfree

maiv nas:
i have no fear in life for i've always lived my life by faith not by
fear. kuv txoj hmoo zoo es thiaj tseem tau tuaj nrog nej sib cav hauv
no xwb; thaum xyoo 1977 mus txog rau 1979, the lpdr cov troops tuaj
mus tua hmong nyob phubia mus txog ntua rau roob pebceg. lawd tua cov
phom loj phom me, xa lawd cov tub rog, tsheb hlau, thiab dav hlau tuaj
mus tua peb thiab spray "yellow rain" rau peb ua hnub ua hmo neeg tuag
lawm coob tabsis kuv tsis tuag. kuv ntseeg hais tias,
"siab zoo ces yeej yuav tsum tau ntuj ntoo."
hais ncaj rau koj.  neohome cov neeg los kuv tsis ntshai! paj kaub
hawj coj or chaofa los kuv tsis ntshai. cov lao pdr los kuv tsis
ntshai, tabsis kuv ntshai nej ib txhia hmong (cov emerging
intellectuals) as you so called nyob rau hauv sch no ntag nawb! kuv
ntshai qhov lawd tsis paub lawd yog leej twg, where they stand in life
and where they're going! kuv ntshai vim kuv yuav tau los coj cov neeg
zoo lino txoj hau kev.
txog thaum ntawd ntshai cov txawj hu plig yuav tsis muaj lawm. tabsis,
yog koj kam no los kuv mam li muab kuv zaj sau rau koj nyeem rov rau
kuv.
charlie

ceeb, ib lub paj lotus (xyov hmoob hu li cas thiab), nws cov cag nyob
rau hauv cov av nkos nkos, nws cov ceg nyob nrog dej nro nro tabsis
nws muaj peevxwm cev nws lub paj kom tawm rau saum nplaim dej ua tsis
muaj av nkos thiab dej nro nws mam li tawg zoo zoo nkauj nyob ntshiab
si nrog lub hnub ci.  leejtwg pom nws los yuav chob lawv lub qhov muag
hais tias zoo nkauj. vim li no es buddha thiaj li qhua lub paj no
thiab muab nws los ua qauv rau noob neeg ua neej. peb kawm lub paj no
xwb ces txawm peb nyob nrog tus neeg coj li cas, muaj tus cwj pwm li
cas los peb yeej tsis ntshai li nws ki peb li.
charlie, kuv tsis ntseeg hais tias koj nyob phuv npiab los. tejzaum
yog koj npau suav xwb. yog koj yuav xav tham txog "yellow rain" koj
pib dua ib qho topic heading tshiab, peb mam li tham. kuv tsuas hais
rau koj hais tias yog muaj "yellow rain" tiag (kuv ib txwm nyob ze
phuv npiab tsis tau pom kiag ntawm lub qhov muag dua li) ces yog muaj
rau thaum ameskas tseem nyob. thaum ntawv yog thaum ua ameskas tseb
agent orange rau peb ntag. qhov no muaj evidence prove tau los lawm
ntev thiab ameskas yeej lees lawm hais tias lawv tau siv agent orange
nyob sab esxia avkhanes lawm no.
-m

maiv nas:
kuv paub hais tias kuv yog tus koj ntseeg the least.  kuv tsis nyob
phubia los es koj xav hais tias kuv tuaj qhov twg tuaj no mas? a
flower child who was air lifted in long cheng?  koj xav paub txog the
atrocities after the lao pdr took over mas ntshai wb yuav tham tsis
tag.  i know agent orange is a chemical used and produced by the u.s.;
somehow the communists pathed lao seized it after the fall of vietnam
and used against civilians who showed discontentment toward the
regime.
maiv nas, vim yog nej tuaj lawm puag thaum ntxod nej tsis pom txoj kev
ua siab phem los ntawm lao pdr es nej thiaj li hais tias txhua yam yog
hmong dag thiab yob hmong xav tau political attention. koj txawm tsis
pom thiab tsis ntseeg los lub ntuj pom; yog muaj camera tsom ces lub
sijhawm ntawd koj yuav pom kuv khiav kotaw liab (tsis muaj khau rau),
hnav ib lub taus ris hmoob nrog lub tsho khaub hlab uas khawm tu tag
nkaum hauv tej hav xyoob hav ntoo thiab qab zeb qab ca.
charlie

charlie,
cas thaum ntawd koj sim siv paub txog "yellow rain" hais tias nws yog
chemical lawm no nas...tsis yog tom qab no koj hnov luag hais es koj
lam lawv kua ib yam li koj tau xev tias koj tau mus koom cov christian
lub rooj txhawb siab nram colorado es hnov cov niam pog sib ntxi tham
txog xibfwb lub qe xwb paub?

charlie, don't be so naive! i trust/believe you just as much as i
trust/believe the next man here in cyberspace. why would you assume
such superlatives as "least" or "most" with me? do you think i'm that
unsophisticated? just because muaj tej thaum kuv ntov kuas txob ntsi
ntsi rau koj lov? you have to be more sophisticated than that. don't
under-estimate me so much. i know what i don't know, remember?
kuv tsis nyob
tejzaum koj tseem yuav yog tus tuaj nrog kuv tham yog yuav hais txog
lub neej nyob phuv npiab xwb os. tabsis hnub no yuav tsis los nrog koj
tham txog tej no vim hais tias kuv muaj kev tusiab loj heev ua twb
tshaj tawm lawm. koj puas paub hais tias hnub tim 10 tas no kuv sawv
los zoo siab heev vim hais tias hnub ntawd yog kuv yawg hnub yug. nws
puv 100 xyoo kiag lawm. xav hais tias tiam no cas yuav muaj hmoo ua
luaj es kuv yawg ua ev ev kuv pem phuv npiab tseem nyob muaj 100 xyoo
thiab. tsaus ntuj kiag xwb hnov xov hais tias hlub tub ntxawg lisfoom
tas sim neej lawm. muaj kev zoo siab loj thaum hnub tuaj tim npoo ntuj
los kuj muaj kev tusiab loj ib yam nkaus thaum hnub hlauv qhov kiag
thiab. ua neeg ces zoo li no es kuv thiaj hais tias yus tsis yog
immortal li. lwm hnub kom kuv lub siab tus peb mam li tham dua.
-m

maiv nas:
peb hais tias peb hlub, tshua, thiab tu siab yawg phraya tub ntxawg
tau tas sim neej lawm tabsis no one will feel the sorrow that his
surviving relatives thiab nws tus lovely wife face at this very
moment.
txhob tu siab, ua neeg ces kawg muaj yus los thiab muaj tuag mus xwb.
yawg phra
ya tougeu yog ib tug neeg uas nyiam kom muaj kev ywjpheej thiab muaj
peace; nws nyiam kom txoj cai yog txoj cai es txhob yog siv emotion
los daws teebmeem. kuv tau nug yawg phraya tougeu lino, "kheevlam yog
nej cov nom hmoob nrog yawg phra ya tou bee nyob kom coob tus me ntsis
no tej zaum yawg phraya tou bee yuav tsis tuag. thiab, yog vim licas
nej cov nom uas twb tsis tau nrog gvp ua rog; nej no yog nom pejxeem
xwb ua licas nplogliab ho muaj tau lub txim rau nej ris?"
yawg phraya gave me a serious look - then he said, "yog peb nrog hlob
phra nyas nyob ces peb los yeej tuag tag lawm. qhov peb cov nom tsis
kam nyob mas vim cov
neo lao (the communists) tsis paub cai thiab lawd yeej yuav leejtwg
hais. ntawm kuv kiag mas kuv ntshai heev hais txog yuav sib ntaus sib
tua.  yog hais rawsli txojcai mas kuv paub tabsis siv riam siv phom
ces kuv yuav tsum khiav tawm xwb."
these were the words of yawg phraya tub ntxawg.  nws lub cev ncaim peb
lawm los kuv ntseev hais tias nws tus ntsujplig yuav nyob thiab lub
koob lub npe yuav ua history tseg.  yawg phra ya is a true noble man.
charlie