beginner & b2bh,
kuv saib mas neb phim ua perfect match kawg kiag lawm nawb. this is a
good learning process for day-dreamers like you two; the ones who
dreamed to be the co-founders of future "hmong think tank". it is too
bad that that project only lasts for a month so, so. what went wrong
with you ? becuz, ib tug mas khav txawj tshaj plaws noob neej hauv lub
qab ntuj khwb no, hos ib tug ho khav ntse tshaj plaws txhua txhia leej
tib neeg hauv ntiaj teb no thiab, yog li cia kuv mam piav ib zag
dabneeg pub neb mloog.
nyob loojceeb 1964-67, peb nyob ze-e lub tajlaj kubhniab mas, muaj qee
hmo, zejzog pw ntsiag txiaj, hnov rooj tog tsuas tias nrov ua nqaj to
cuag nyuj sib laub cuag aub sib tog. tsam puav ho ntsiag to lawm ib
tsam mam rov hnov nrov pigpoog ntsub tej swb suab, yuav thooj suab
neej kum tsis thooj, yuav thooj suab dab kum tsis thooj thiab, cuag
miv sib tshov cuag tsov sib ntswg. muaj qee tsam, txim taws cav ya
tawg liab pes vog qhov ub qhov no.
yog tus tsis paub ces pw tsis tsaug zog, plig plog poob tag, tabsis
tus luag paub ces luag hais tias; hmo ntuj ces, ntiag tog pw ntsiag
txiaj hos uab thiab awb sawv sib diaj, hmo ntuj ces ntiaj tog pw
ntsiag to, uab thiab awb sawv sib do. nkawd sawv ua rog sib txeeb kav
lub tajlaj kub hnyiab thaum lub sij hawm tub lag tub luam rov mus tsev
tag lawm xwb. hmo ntuj ces nkawd rau siab ntso sib ntaus ib hmos,
nqaij kuj ntuag ntshav kuj nrog, ib leeg yeej ib chim. tab sis, kaj
ntug txoog, tej tub lag tub luam rov tuaj zam zaws, nkawd kuj rov
ntsib kev thaj yeeb dua, luag cov tub lag tub luam yuav rov tuaj npaj
lag npaj luam kom ncav lub caij neeg zej neeg zos yuav rov tuaj kav
kiab kav khwv. luag mam rov tuaj tsa luag tej rooj tog,  khaws luag
tej twjtaig thiab ntsaub luag tej togtaws, cov siab luv ces sib liam
koj nyiag kuv tug, kuvj muab koj li. sawv daws sibnthe-e txog txij
npaj txhij vog, khoom teeb puv ntia txhia chaw. neeg zej zog rov tuaj
kav kiab kav khw tham ntshoo nrooj, thaum pom nyiaj lawm ces tsis nco
qab sib yws lawm.
thaum kaj ntug, uab thiab awb nkawd tsis muaj tus yeej tus swb, nyias
rov mus chev nyias lub ces kaum tsev ua tsis muaj twg ncig txog, nag
tshia xauv npo, daig pam tsos muaj vov, tug taws tsis muaj rauv, pw
tshee nkujnkaws, ntsiag twb to, ntsais muag dujdoom. txog tav su, nag
tu qhuav qhawv, uab mam sawv mus khov kuam ua neeb saib yaig, hos awb
mam nqa tais mus thov fawm noj qhov ub qhov nos. cov tsis paub ces
tias tus ntse tsis hlub tus ruam, tus muaj tsis hlub tus pluag. cov
paub ces tias ruam phov ib hmo, luag me rooj tog ntsoog tag. leej twg
hais ntau, tsis pub rau nws noj ces ib chim tsaus ntuj tus ntawd lub
rooj yuav mag awb tso mine tu taw rau ntag, luag tias ruam tuatsov ces
yog li no tiag.
tom qab 67 dav hlau tuaj hlawv tajlaj loojceeb kub hnyiab tag ces
thiaj tsis hnov uab thiab awb sib txeeb kav lub niag khw ntawd lawm.
tseemyeej.

tseemyeej aws, ua tsaug kiag rau koj zaj me dabneeg thiab koj txoj miv
kev xav os mog. tam tseeb li laud, twb xav hais tias ntshe cias li
yuav ntsiag twjyawm lawm no, koj ua tij los tseem sivzog los qhuab
qhia thiab...luag kiag 3 mivsuab,  lees kiag lub me sam thawj no lawm
nawb, koj txhob tusiab og mog...lol!
koj ua tij los yuav thov pab nco ntsoov kuv ua kwv cov lus og, thaum
cov neeg tsi paubtab thiab nkagsiab lam tau lam point finger thiab
hais ub hais no lawm, yus yuav tau zamtxim thiab luag ntxhi mus lees
kiag kom 1 tag, 2 tag nawb.  vim qhov vim hais tias, koj ua tij txawm
yuav qhia thiab yuav hais kom ntuj poob, teb npaus los--tus neeg ntawv
nws yeej tsi lam lees nws txoj kev tsi paub thiab tsi yog li nad,
tabsi qhov twg nws twb tsi paub li ned, puas yog?...smiles!
thaum kawg no, kuv born2behmong ua koj ua tij tsaug ua koj tseem los
hais lus zoo thiab nrhiav txoj kev zoo rau peb cov phoojywg hauv sch
no taug, xav hais tias--peb lub zos askaj sch no yuav zoozog ntxiv
lawm laud....
many thanks to brother chongtou lee, pajtsab!
born2behmong

tseemyeej,
yog li ntawd ces uab thiab awb nkawv kuj yog tsis ruam thiab, tabsi
yog nkawv nyob nkawv ib lub menyuam ntuj. yog peb muab nkawv lub neej
coj los analyze no ntshe yuav muaj tej yam zoo study thiab. kuv tsis
paub hais tias muaj ib tug hu ua awb, tabsi kuv nco qab hais tias xyoo
peb yuav khiav tawm tebchaws hauv phav kheb tuaj, kuv tseem yog
menyuam yaus xwb. kuv pom "awb kaus npua" mas kuv ntshai heev, khiav
nkaum ntawm tej laus nrob qaum, xauj saib zoo li cas. kuv nco tau hais
tias nws txawj txawj ua neeb.
yog li no ces, "uab kaus npua"and "awb kaus npua" are two different
persons no lod? kuv ib txwm xav los laus li no hais tias ntshe nkawv
yog tib tug xwb..ib yam li ib txhia neeg nyob hauv no pheej xav hais
tias, vue yog laura xiong and vice versa hos jon..d yog born2behmong
and vice versa no puas yog?
tsuas yog uab thiab awb and cov neeg paub txog nkawv tus cwj pwm thiaj
paub hais tias nkawv tsis yog ib tug. hos tsuas yog laura thiab
born2behmong nkawv thiaj paub qhov tseeb hais tias vue thiab jon tsis
yog nkawv xwb.

tseemyeej,
kuv nco qab hais tias muaj ib tug hu ua "pog awb kaus npua" thiab. nws
mas nyiam cov tub hluas kawm ntawv hnav lub tsho dawb thiab lub ris
xiav xwb. yog nws tau raws tus twg lawm ces tus ntawd yeej khiav "poob
plig" no, puas muaj tseeb ma?
hais txog koj zaj dabneeg uab thiab awb nkawv, yog muaj li koj hais
tiag no, tus twg thiaj yog phajej mas? raws li luag ua movie mas, tus
neeg ncaj thiaj yog phaj ej/nas ej xwb. tabsi vim tib neeg tsis ua zoo
mloog, ces sawv daws cia li muab nkawv ntaus nqi hais tias, yog ob
niag neeg ruam. kuv saib mas, there is a reason to it.
born2 and beginanew nkawv case los ib yam. yog nej ua zoo nyeem nkawv
cov lus mas, yeej muaj ib tug hais tau yog dua, tabsi vim yog nkawv
sib cav ntau dhau heev lawm ces, nej cia li tsis paub hais tias tus
twg hais make more sense dua no xwb.

zoo li hais tias tus "pog awb kaus npua" lub npe tiag hu ua maiv kaus.
thaum yuav txog caij cov tub ntxhais lawb ntawv ces nws mus nyob tom
kev tos. tus twg nws nyiam ces nws raws hais tias nws yuav yuav tus
ntaws. lawv thiaj muab nws hu ua "pog awb kaus npua". tabsi xyov qhov
no puas muaj tseeb. peb hnov tej laus tham xwb, tsis tau pom kiag.

bythebell and tij tseemyeej,
ua cas neb yuav muab puav pheej piav tau kho siab ua luaj. thaum ntawv
ntshe kuv tsuas muaj li 5 - 7 xyoo. yeej pom awb kaus npua khom kuam
rau qhov ub qhov no pem khw thiab ib puag ncig nroog looj ceeb.
tom qab no tsev neeg rhais roj los mus nyob ib nyuag ncua kev ntawm
looj ceeb lawm thiaj li mam los pom maiv kaus; thaum ntawv, tam kuv
nco, yog nyob zos tsua noog roov loj, nram tiaj; kuv nyob zos tsua
noog roov me, nyob pem hau toj hauv roob (phaj kheb nyob ib sab toj--
opposite mound). thaum twg mus saib txheeb ze nram zos loj thiab taug
kev mus phav kheb ces yeej pom maiv kaus nyob rawv ntawm nws lub qhov
rooj ces cov hlob phej muab yus thawb thiab hem kom maiv kaus tuaj
ntes yus mus; tiam sis nws yeej tsis ntsia yus li; qhov tseeb ces yeej
yog tias nws nyiam cov hnav "uniform" tom tsev kawm ntawv xwb.
how brief and how sweet the memories of yesteryears...
ua tsaug rau nej tej tseem nco coj peb mus rau "memory lane"....

on feb 20, 9:15 pm, "moobthaibteb moobtwmzeej"
awb mas kuv tsis pom txog vim kuv nyob rau phavkheb ntau xwb.  tiam
sis uab kaus npua thiab nkaim mas kuv paub me ntshis txog thiab.  uab
yog peb ib tug yawglaus uas yog npliaj thoj xyooj tus kwv.  nyob rau
phavkheb uab lawv lub tsev thiab peb tsev mas nyaj tsuas nyob sib nrug
li 1 block kev xwb.  uab yog ib tug neeg ncaj, nyiam dej tsaws tsag.
thaum ntuj los nag mas nws nyiam mus sab daj tsaws tsag.  khawb kwj
hoob rau dej tsaws tsag.
muaj ib xyoo thaum lub caij ntuj nag, uab thiag nkaim nkawv los sab
tim loojceeb los txog rau nram dej najyees.  tus dej huam loj heev
li.  uab cia li mus rau hauv dej lawm, ib pliag ntev loo uab tawm sab
ntum tim ub.  nkaim pom uab ua li ntawd ces nkaim txawm ua tib yam
thiab.  thaum kawg nkaim thiaj poob dej.  uab tsuas yog ruam tus neeg
xwb nws muaj tus saib xyuas nws.  nkaim nws yeej yog ruam li tus ruam
tiag.  nkaim lub tsev mas nyob li ob lub tsev ntawm peb tsev xwb.
nkaim mas heev li yog leej twg ua txhaum nws lawm mas yeej tau yeeb
ncuab tiam sis nws tsuas nco tam sis ntawd xwb.
kuv ntseeg hais tias uab, awb thiab ruam yeej tsis yog ib lo lus phem
los zoo thiab.  nyob ntawm yus ua tus siv xwb.  yog siv rau qhov phem
ces yeej phem, yog siv rau qhov zoo ces yeej zoo.
yt