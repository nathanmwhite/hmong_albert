thov hais rau cov doctors, thiab lawyer nrog rau ib tsoom tub ntxhais
kawm ntawv siab, xws li dr. shoua yang, dr. soua thao, major moua sao
thiab lwm tus.
thaum ub li 15-16 xyoo dhau los-los rau nim no los sawv daws nej cov
kawm ntawv siab tau muaj lub seem muag hais tias hmoob ces tsi tag
muaj teb chaws li, nyob lub teb chaws twg ces lub teb chaws ntawd yog
yus lub.
yog nej twb paub zoo hais tias nyob lub teb chaws twg ces lub teb
chaws ntawd yog yus lub meej meej li nej hais lawm ces nej tsi tag
yuav los sau cai kav hmoob li lawm yuav nkim nej lub caij nyoog sau
nej twb hais li cov lus kuv hais los saum lawm ces, cov hmoob nyob
meskas teb coj meskas li kev cai thiab yuav lub txhooj kav tib neeg
raws nraim meskas li tsi pub txawv, noj peb cuag xyoo tshiab tib lub
caij tib hnub nrog meskas xyoo tshiab, tsi pub ua lwm lub caij, txoj
cai tswj kav ua raws nkaus li meskas txoj tsi pub txawv. cov nyob
thaib teb los kev noj 30 caug txoj cai tswj kav ua raws nraim li thaib
xwb, cov nyob hauv nplog teb los coj li nplog coj, cov nyob nyablaj
teb los coj li nyab laj coj, cov nyob suav teb los kom coj li suav
coj, suav txoj cai noj peb caug, txoj cai tswj kav neeg coj li cas ces
kom hmoob coj li ntawd xwb mas thiaj haum thiaj yog li nej cov tub
txawj ntxhais ntse tau hais los lawm.
kev ua tshoob kos, kev teev hawm poj yawm txwv koob, dab qhuas tib si
yuav tsum ua lawv li lub teb chaws uas yus nyob ntawd, thiaj tsi muaj
plaub muaj ntug, tsi muaj xaiv muaj lus hais lawm, yog leej twg nyiam
plaub ntug xyav mus rau nram tseem fwv txoj cai kav teb chaws xwb,
txoj cai mus li cas suav daws yuav li ntawd xwb ces tau lawm, tsi tag
nej yuav tuaj sab laj koom ua ke rau lub 3 hli tim 24-25-26 li ntawd,
nkim caij nyoog tuaj cav ncauj, nkim caij sau txoj cai kav, yus twb
yog neeg tsi muaj teb chaws, qiv luag av nyob xwb sawv daws kuj coj
luag kev cai tswj kav ua raws nraim li luag ua xwb, tseem yuav xav nto
npe ua tus dab tsi thiab no los yus qhov av tswj kav nyob qhov twg?
kuv muab tsom xam mas suav daws hais tias kawm tau ntse lawm no uas
muab ntsia qhov tseeb tseeb mas zoo li tseem npub dhau lawm thiab
les.
yog hais tias zoo li peb cov chaofa no lub tswv yim pom txog, muaj lub
seem muag tias ua ib tsav neeg lawm yus yuav tsum nrog luag muaj teb
chaws ua yus ntiag tug kheej nyob koom lub ntiaj teb thiab no mas
thiaj tsim yog los zaum xav tswv yim tias yuav tau tsim ib txoj cai
los coj los tswv kav yus haiv hmoob no ov. muaj ib txhia yuav xav hais
tias tseem yuav tshuav av nyob qhov twg rau hmoob kav no luag neeg
ntiaj teb aws tag lawm, muaj ib feem yuav hais li xav li. tsi yog li
suav daws xav ntawd, nyob hauv lub ntiaj teb tsi muaj neeg muaj av,
dim av tsi yog ib leeg leej twg tsim tau ua nws li kheej.
yog koj muaj ib daim av ua koj tug lawm, thaum twg koj muab ib haiv
neeg tsawg uas nrog koj nyob koom teb chaws ntawd, txhub muj tsim txom
li niaj hnub no nplog liab ua rau hmoob ntag ces nej yuav pom haiv
neeg tsawg daim av ces nyob qhov ntawd ntag mas yog peb txawj ua txawj
hais ces peb tsi xav ua haiv hmoob los yuav tau ua li nawb, peb tsi
xav tsim txoj cai coj los kav yus haiv neeg los yuav tau tsim txoj cai
los tswj kav xwb xwb thiaj tag, peb tsi xav muaj teb chaws los yuav
tsum muaj xwb xwb li.
sawv daws twb hais tias kawm tau ntawv siab ces paub tab pom txog txoj
cai no nes, ua cas kawm tau txawj ntawv los txog ho hais tias ua neeg
tsi tag muaj teb chaws, nyob lub teb chaws twg ces lub ntawd yog yus
lub, luag txawm yuav muab yus cov neeg tsim txom npaum cas los nws twb
tsi paub txog tias ua neeg muaj txoj cai ntawm yus tus kheej nrog rau
thaj av uas yug yus ntawd ntau npaum cas, sawv daws tsuas lam mus kos
kos dhau tau dim degress qhuav xwb tsis paub dab tsi li los cav yuav
los sau cai kav neeg no daim av nyob twg maj? nws tsuas thwj qhov nws
kawm tau lub npe nrhiav noj qab ntawm nws lub ncauj xwb, nws twb tsi
ras txog txoj cai tias nws tsob hmoob tus uas tseem raug nplog liab
caij tsuj ib nyuag qhov li ntshe yuav ua tsi tau txoj cai rau hauv
luag daim av no pob, yog yuav raws li cov lus uas cov tub txawj
ntxhais ntse tau hais lawm.
nej cov yuav los kho hmoob tau tso cai rau dr. soua thao los sau txoj
cai kav hmoob no uas, kuv tau hnov lub teb chaws nyob hauv st. paul
tau tham nroo nreb tias, ib tsoom hmoob uas tau xaiv  dr. soua thao
los ua lawv  tus kws tshuaj doctor nyob hauv nws, tej thaum muaj teeb
meem tsev xoom qhaub los sis muaj mob ua tsi tau dej num pauj los sis
kom  xees ntawv pab rau tej qhov uas luag xav tau prove tias yog neeg
mob tiag tiag los ntawd dr. no mas, tus ntawd mus thov dr. soua thao
twb tsi kam kos npe rau lawv li, tus twg dr. soua kos npe rau mas dr.
soua yws yws tias kuv tsuas pab koj zaum no xwb lwm zaug kuv yuav tsi
pab kos npe rau koj lawm tej no mas muaj tseeb. aub yog tej qhov nyuag
me me li ntawd xwb nws twb ua tsi tau rau hmoob lawm es, hos hais tias
nws yog tus sau txoj cai los kav tswj hmoob no puas yuav peem tsheej
siv tau thiab, daim nyuag ntawv kos npe rau neeg mob twb tsi sign es
yuav ua cas peem tsheej tau daim by law no ne. cov neeg uas tau mus
kuaj mob tim dr. soua thao lub clinic mas hais tias yawg phem tag zog,
hmoob feem coob yeej tsi mus yawg lub clinic li no laiv raws li tau
tham nrog ntau leej hais li tseeb tseeb.
ytk

yawg hlob ytk aw...
kuv agree nrog koj lawm os zaum no koj kuj hais tau raug kuv siab kawg
lawm cia kuv tsa ntiv tes rau koj... peb nyob lub teb chaws ywjpheej
lawm ces nyias yeej ua tau raws li nyias siab xav tsis hais kev sib
coj, kev ntseeg, kev noj kev haus thiab lwm yam ntau ntxiv... teb
chaws no yog teb chaws khwv nyiaj, txhua yam sawv daws ua yeej yog xav
khwv kom tau nyiaj lawv cov dr. thiab cov tub ntxhais txawj ntse kawm
ntawv tiav los yeej nrhiav tswv yim khwv nyiaj xwb, yog tsis li ntawv
hmoob fresno thiab hmoob st. paul yeej tsis lam yuav muaj 2 lub tsiab
peb caug hlo li.
kev sib sau ua ke yog ib lub zog loj nyob rau teb chaw us no, kuv yeej
xav kom hmoob nyob rau lub zos twg sawv daws yuav tsum sib sau ua ke
nyob rau lub zos ntawd los yog muaj cov coj kev cai tshiab yuav tsum
tsim pawg ntseeg nyob rau lub zos ntawd kom tau kev pab rau lub caij
thaum muaj neeg iab liam ib tug hmoob mus rau qhov phem.  kuv tsis xav
kom sawv daws tsim ib txoj cai coj los khoo hmoob zoo yam li hmoob tej
niag dev npua cai es tsis muaj neeg enforce.
kuv los yeej pom li ytk hais es tsis txhob nkim sawv daws lub caij
tuaj sib cam yam niag tsis muaj qab ntxhiab dab tsi... kav tsij yoog
raws tsoomfwv txoj cai xwb thiaj yog ib tug zoo pej xeem.

nyb lub tebchaws twg yuav tau hwm luag tus supreme law thiab ua raws
li luag tus cai. tab sis, cov neeg me xws li african american, jews,
spanish, suav.....etc...., luag yeej tso cai rau sawvdaws sau cov cai
los fwm/pov/coj nws cov neeg. yog li, yog peb hmoob muaj peev xwm sau
tau thiab pej xeem hmoob cov coob/majority pom zoo ces yeej siv tau.
kuv hais rau koj, ytk, meej tias peb cov nov, including dr. xoua t,
dr. soua yaj, et...., tsis tau muaj lub siab hais yuav rov los tsa peb
tus kheej ua cov coj, peb tsuas los sau tus cai nrog cov phoojywg
hmoob uas tau pom tias peb hmoob yuav tau muaj thiaj yuav tsis yog
finger point rau ib tug coj xwb. lwm hnub yog pej xeem hmoob nrog pom
lawd, koj yeej muaj peev xwm los sib tw ua peb hmoob tus coj raws li
tus cai uas pej xeem hmoob yog cov pom zoo.
koj txhob poob siab, tej zaum dr. xoua t twb tsis kam los nrog sib tw
ua tus coj los kuj muaj. yog li rheev raws poob siab. ntuj dub nciab,
yeej tsis paub tias the next hmoob leadear yuav yog leej twg tias.
vim tau yug los ua hmoob lawm, txawm peb yuav nkim sij hawm, poob
nyiaj poob txiaj los peb xav tias peb yeej ua tau. peb tseem tos
ntsoov tias koj ua kwv yuav tuaj koom peb thiab. pb txawm yuav sib
hais lus nyhav npaum cas los peb tseem yog hmoob qees. peb yog cov
neeg paub tab lawm, txawm yuav sib cav npaum cas los peb yuav tsis
muaj kev cib nyeej, peb tsuas muaj kev sib hlub xwb. yuav nyob lub teb
chaws twg los, peb hmoob tsuas tau lub npe, qhov tiag luag tseem saib
peb yog hmoob mus tas tiam.
ua tsaug rau koj cov qhuab qhia uas tau ua rau peb ras, xyuas kom meej
pem ntxiv. yog thaum kawg, pej xeem hmoob cov coob tsis pom los peb
yeej tsis tu siab vim peb twb ua kawg tswv yim lawm.
muas choj

zaum no, kuv thov nrog txhawb thiab qhua tijlaug ytk lawm tiag.
twb yog vim li no, tijlaug mouasao lawv thiaj li kam adopt txoj kev ua
zoo nrog nplogliab thiab ntr.  yog thaum peb paub zoo tias, peb yog ib
tug citizens nyob rau lub teb chaw twg lawm cias peb coj kiag lub twb
chaw ntawd li laws and regulations xwb ces peb yeej yog neeg zoo
lawm.  thaum peb xav ua ib pab neeg qus li neeg ignorance, es peb
pheej tseem yuav tsim tsa peb ib cov laws roj los caij tsu peb cov
neeg xwb tabsi siv tsi tau rau tus qhua ua txawv hmoob no ces tseem
yog peb "ruam" dhau hwv lawm.
yog hnub twg, peb tsim tau tau txoj cai lawm.  tsi hais tus dawb, dub,
mev, nplog, los yog nyablaj and....los yog leej twg lam yuam peb hmoob
li txoj laws lawm ces yuav tsum muaj accountable ib yam li hmoob lawm
mas thiaj li.  thov txhob muab peb ua second class citizen lawm.  vim
li no, neej thiaj li kom cov hmoob nplog cias li pw twjywm yuav nplog
tus cai xwb ces yus yeej yog neeg zoo lawm no.
yog muab tham li culturally rau txoj kev sibyuav thiab ua dab ua qhua--
ces peb los sibpab txog kom tsawg li tsawg tau xwb ces yuav li ntawd
lawm xwb.  zoo li gvp's los lus kawg nws twb hais tias, yuav 2 tug
nyuj lawm xwb no...
kuv tsa kiag tus me ntivtes xoos rau kuv tijlaug ytk zaum no lawm nawb
mog.
born

cov phoojywg,
thaum tej tub txawj ntxhais ntse tsis tawm lub tswvyim los txhim kho
hmoob, peb twb niaj hnub cem cem lawv hais tias lam mus kawm tau daim
nyuag degree xwb, ua tsis tau ib yam dabtsi zoo rau hmoob. hnub no
lawm sawv tsees thiab lauj npab ntshuas tsim cai los txhim kho hmoob,
peb tseem ho yuav hais ub hais no rau lawv thiab no puas yog lawm?
kuv xav kom peb to taub hais tias dhau ntawm local, state & federal
government lawm, txhua txhua pab pawg, tsis hais clubs, organizations,
religious groups, companies etc... yeej nyiaj muaj nyias cov cai
(rules or by laws) los kav nyias lub entity lossis pab pawg. yog hmoob
tsim muaj ib co cai los kav hmoob los nws yeej tsis yog ib qho phem
kiag li. peb twb niaj hnub tham txog kev ntshaw kom muaj democracy no
ned! yog feem coob pom zoo lawm ces peb yuav tau yuav thiab ua raws
suab feem coob thiab los pob. yog txoj cai twg benefit peb, peb mam
khaws yuav txoj cai ntawd. hos yog txoj cai twg tsis apply lossis tsis
benefit peb, peb kuj sawvdaws tawm suab muag tso pov tseg xwb.
pivtxwv hais tias lawv tsim tau ib txoj cai rau hmoob, kom txhua txhua
lub zos nyob hauv us noj 30 tib hnub xwb. yog tsim tsa tau txoj cai
zoo li no xwb ces twb daws tau tej teebmeem 2 lub 30 nyob fresno lawm
los mas. thaum zoo li no, txawm nyias ua nyias los yeej tsis mob lwm
tus siab li, vim leej twg ua los yeej tsis muaj profit li nej! ces
txog thaum kawg ces yeej yuav tau sib koom ua ke thiaj mus taus xwb.
kavtsij ciav lawv propose seb lawv cov tswmyim txhim kho hmoob yog
dabtsi tso peb tus yuav txhawb thiab tsis txhawb los mam sib hais tom
qab los twb tsis lig nad.
hl

mc,
kuv los yeej pom zoo li koj hais lawm. cov phooj ywg sawv daws, yog
hais txog zaj no lawm, xav thov kom peb tsis txhob muab personal los
hais txuam rau thiaj li tsis ua chaw ntsawv siab es peb thiaj li yuav
ua yam hauj lwm ntawm tiav. yog thaum yuav muaj kev xaiv tsa es muaj
cov candidate no ces peb mam li los hais thiab sib cav txog nws
personal qualification.
yog peb yuav pib, peb yuav tsum muaj lub koom haum. raws li soj ntsuam
xyuas, tsuas yog lub koom haum 18 xeem thiab li yog peb hmoob sawv
daws lub uas yuav los sib sau uake tau. lub xeem loj xeem me los thiaj
li muaj feem cuam nrog huv si.
hais txog tsab cai constitution, nws yuav tsum muaj. tsab cai no tsis
yog yuav ua los khoo hmoob. tsab cai no yog ua los qhia thiab coj
hmoob xwb vim hais tias peb hmoob culture thiab kev sib hlub sib coj
txawg luag lwm haiv neeg. peb twb pheej hais tias hmoob tshuaj hmoob
rhaub no ne. yog tsis muaj txoj cai no ces yuav tsis muaj chaw pib
thiab tsis muaj chaw xaus.
qhov kuv txhawj mas txawj tsam peb ceeb lam nrhiav tau tus tub hmoob
ntxhais hmoob uas muaj lub siab loj, siab dav, siab ntev thiab ncaj
ncees li dr. martin luther king los coj peb xwb.
ntawm no kev xav los ntawm kuv tus kheej xwb.
hm213

muas choj, ytk, all,
qhov nej yuav tsa kom muaj txoj cai los rau hmoob siv no, yuav tau
feeb kom meej meej. yog txoj cai los hmoob usa los hmoob thoob
tebchaws?
yog hais tias yog hmoob meskas xwb, ces nej tsis tag pheej tseem yuav
pib tshiab. txhua lub state, txhua lub city uas muaj hmoob nyob, twb
muaj cov koos haum hmoob lawm. nej kuj kom lawv tuaj es tsua adopt me
me thiab yuav ntxiv li cas xwb, vim cov koo haum no thiaj yog cov nyob
ze hmoob thiab services hmoob, thiab lawv paub hmoob need dabtsi.
nej lub tswv yim kuj zoo lawm thiab, peb nyob usa lawm ces yus yog yus
ib pab neeg yog li yeej yuav tau muaj li
tej mexican, philippino, thiab chinese. lawv yeej muaj lawv commercial
chamber, cultural center thiab lawm li policy rau hauv lawv lub
cultural center. lawv tseem muaj tsev kawm ntawv in chinese.
kuv nug nej tias nej puas yuav devote nej lub time los ua cov hauj lwm
no tiag tiag. yog ua hauj lwm rau haiv neeg lawm sai, tsis muaj nyiaj
hnub nyiaj hli los ua laiv. ho yog ua li yav dhau los es pheej cia ua
hobby xwb ces yuav tau xav kom zoo tso.  qhov hmoob tsis tsua sib
ntseeg lawm los yog vim hmoob pheej siv lub npe hmoob rov los ua
business xwb, ces thiaj li ua dabtsi los ua tsis tiav.
kuv yeej txaus siab tias tseem muaj ib pab kwv tij hmoob muaj lub tswv
yim yuav los txhawb hmoob li nej, tabsi yuav tau ua tiag tiag. thiab
thaum peb ua rau haiv hmoob lawm, no ma peb txhob muab tej personal
issue los hais nawb.
tub hmoob

kwv born,
hais li koj hais yeej yog lawm. tiamsis yog ua li ko ces peb hmoob
yuav tsis muaj lub central organization center rau peb hmoob tau chaw
vam khom thiab muaj lub zog loj los nrog luag (meskas) ua politik li
lawm. yav tas los ces txawm tsis muaj lub central loj no los tseem
muaj gvp. thaum hmoob muaj dab tsis sib haum los gvp yog tus kawg kiag
uas los hais ces plaub tas. zaum tsis muaj gvp lawm ces peb hmoob sawv
daws yuav tsus los nrhiav thiab ua kom tau qhov chaw central no rau
peb siv mus. yog peb nrhiav tsis tau qhov no ces kuv thiaj li hais
tias peb hmoob haj ham yuav tawg loj lawm yav tom ntej. peb yuav tsum
xyaum pauv peb tus kheej thiab peb thiaj li yuav los sib koom tau nrog
luag lwm tus.
hm213

kwv born2bh & nagtxuj,
ua tsaug ntau rau neb cov lus txawb, yog tias hmoob yuav xav kom nyob
zoo li luag lwm haiv neeg ces, luag txoj cai mus li cas ces siv li
ntawd xwb mas thiaj yog li lawv cov txawj ntse tau hais yav dhau los
lawm.
hmoob_lao,
koj hais tias......
thaum ub peb ib txhia tau hais tias tsi pom cov txawj ntse tawm tuaj
pab peb dab tsi li no mas, tsi yog qhov lawv ua no ov, qhov peb ntshaw
lawv tuaj pab peb mas yog xav kom lawv cov dr.ua tau nyiaj ntau, pom
txog tus neeg raug kev txom nyem xws li hmoob hav zoov, thiab tej
hmoob uas nyob nyob lam raug nplog coj mus tua ploj ntsiag to, thiab
los pab cuam txog fab fai nroog, fab nyiaj txiag pab mus hais qog qhia
rau tim ntiaj teb, nraj nrig koom tim haiv kom luag pab hmoob hais
hmoob thiab nplog liab rooj plaub uas nplog liab txov txo hmoob kom tu
noob mus xwb ov. yog dhau qhovli kuv hais no tsi pab lawm ces tej
nyuag kev noj nyob hauv teb chaws no ces tsi tag tsim cai li luag yeej
muaj luag txoj cai zoo zoo siv tag zog lawm.
ytk

cov kws twb yeej nrhav txuj kev lug khu moob uantej le gvp tau taag
simneej ces yeej feeb meej lawm.  cov kws tseem sawv tomqaab kws gvp
dlua toj lawm ces yog cov kws nyob rua huv lub neej npau-suav (just
dream).  yog leejtwg poob moog rua ntu tomqaab nuav ces yog le tej
laug has, "lug naag ces lab hastas lab yuav moog ua tsev.  naag tu ces
lab novqaab has txug qhov kws yuav moog ua tsev ntawd lawm."
cov tuabneeg paubtaab hab xyoo tau txuj cai rua huv lub tebchaws nuav
yuav nyob tuabywv xwb los yeej tau.  qhov kws ua rua puab tsi nyob
tuabywv yog cov kws tsi paubtaab pheej moog txug plaub ces ho nrhav
saibseb moob tej thawjcoj ho nyob rua qhov twg.  txuj kev kws yuav
tsim tej kev cai lichoj ntawd, yog tsim lub paab moob xwb.  thuas
suavdlawg tsi yuav txuj kev paab ntawd lawm ces yeej yog qhov zoo
kawgnkaus lawm nawb.  thaus namtxiv tuag taag losyog gvp dlua toj
lawm, leej twg yog tug nyob nyuab tshaaj, tug kws txawj, tug ruam
tsaab ntse, losyog tug kw xaav hastas nwg paub lawm?

cov yawg-- peb twb tsis tau pib step 1 li kuv hais es nej sawv siv dws
qhab npuas lawm es yuav ua cas kho tau hmoob nas cov yawg.
phooj yawg muas choj-- kuv mas kuv hais tias, tsis txhob cia 1-2 tug
nyuam hauv no rhuav hmoob.  hnub twg peb mus txog steps 2-3 li kuv
hais es hmoob feem coob yeej tuaj tawm suab hais tias lawv tsis nyiam
kom hmoob muaj hmoob laj txheej (constitution) los tswj hmoob lawm no
mas nej mam li tsum. remember majority over rule couple guys in here
and we have to go by majority rule.

cov yawg,
kuv li ces hnub no lawm yav tom ntej.......muab yawg loj mus faus tag
lawm........yawg loj twb hais tias yawg tso koob hmoov rau peb txhua
tus........yuav txog caij cog qoob......kuv yuav teb kom dav 2 npaug
ntxiv.......yuav ntau lub tsev ntxiv.......kom yus pab niam tub tau
noj thawm ib xyoo txhob tshaib plab.muaj hauj lwm ot yuav ua tas
nrho.....saib nyiaj puas los puv hnab,qoob puas puv txhab xwb las
as.........nej cov nyiam-m kho hmoob yeej meem kho nawb.....hnub twg
cov doctors lawv muab lawv tej nyiaj hli 1% tuaj tso rau tej haum
xeeb,kuv tus ua teb no yuav tso kuv li 1% tuaj pab hmoob thiab.

yawg tshaj,
thov los tsha kuv tus ntiv tes xoo rau koj (2 thumbs up).  tus twg los
hais tau ua raws li nram no:
1. noj peb caug nyob rau teb chaws meka ib lub caij. txawm yuav muaj
ob peb lub tshav pob nyob rau ib lub zos los tsuav yog tus tswv ntawm
muaj peev xwm xwb.  txhob peb noj peb caug rau green bay lub 9 hlis
los xaus rau fresno lub 1 hlis.
2. sau nqe tshoob tib tug nqi xwb.
3. ntees tuag muab ua kom yau thiab siv li 2 hnub xwb.

kwvtijhmoob,
koj hais li es koj thiab nej 3-4 tug nyuag thiab xwb nej nim nce tau
siab npaum li koj hais thiab ntag, tsi txhob cuab siab siab tsam ces
koj xyw pem roob los poob hauv qab taw roob xwb tsi dhau mus rau sab
roob tim ub nawb.
koj hais li uas nej thiaj yog man power xwb no lov, yog li ces nej twb
nce txog 2-3 theem saum ub nej mam ntsia rov tuaj rau peb cov nyob
hauv floor xwb ntag, nej cov txawj ntawv twb hais ntsees tias nyob teb
chaws twg ces luag txoj cai thiab lub teb chaws ntawd yog yus lub ces
tsi tag tsim cai li, nej cia li hais kom hmoob tag nrog los yoog koom
meskas lub xyoo tshiab xwb los mos, meskas noj ib hnub, ces peb hmoob
noj 3 hnub no los tau, yog peb yuav ua li luag tus tswv teb chaws no
ua ces yog li no.
ytk

kwvtijhmoob,
hmoob daim constitution no yuav los tsomkwm hmoob li cas tiag?  puas
yog yuav los tsomkwvm individual los, los yog los txhim kho hmoob tej
kabtshoob kev ko kom zoo muaj tej me nyuam sibyuav xwb....los pib ua
tus qauv rau kom hmoob pam 2  hnub li cwjmem hais xwb.  los yog kom
tua 2 nyuj li gvp tau hais tseg xwb.
yog peb tham los kho culturally xwb no ces tsi tag yuav need ib daim
constitution tshiab coj los caij tsuj hmoob individual person lawm
aws.  peb yuav tsum cias li nyob twj ywm under the law of the land
lawm xwb.  tej local ordinances mus txog kiag state and federal
ned....ua cov no tseem povhwm tsi tau tau hmoob thiab lod. ua hmoob
tseem yuav los tsa duas ib txoj cai los povfwm hmoob individually
thiab lod.  qhov no, yog peb ua zoo noog peb tus kheej xwb.
yog li peb tsa tau txoj cai lawm ned, leej twg yuav los enforce txoj
cai...tus mab tus suav los yog violate peb txoj cai lawm ces yuav tsum
rau txim tib yam li hmoob thiab lod...los yog hmoob thiaj li yog
second class citizens xwb tiag.  lwm tus ua, ces hmoob nyob ntsej muag
quaj zaws cias xwb.  tabsi yog hmoob ces yuav kom kho ub kho no.  peb
yuav tsum cia txoj cai yog txoj cai tiag tiag--xws peb haiv hmoob no
thiaj li yuav kawm thiab paub xyaum adopt ua neeg zoo.  yog leej twg
violate txoj cai lawm tiag, txawm yog nws ua rau hmoob los nws mus
hlob kavhlaus lawm los kavliam li ntag--es txhob ua ob peb tom lus
xaiv lus ncuas nawb.
yog yuav kho hmoob hos tsi tawm los kho:
1. hmoob muaj community center rau hmoob mus teev hawm
2. kho hmoob tej chaw kawm ntawv hmoob thiab culture hmoob kom zoo
ntxiv
3. donate nyiaj los txhim kho hmoob tej community mus txog kiag
international pab hmoob ua cov hmoob ua txomnyem
4. nchuav cov donation los pab kom hmoob pom txoj kev muaj tiag thiab
sibntseeg siab...li no, peb thiaj li los koom tau noj ib hnub rau lub
30 xwb.
tagnrho tej no--yog non-profit organizations los txhim kho xwb....yog
yuav develop ib txoj cai los tswjhwm 1 lub central thiab all the
branches of non-profit organization kom hmoob lub neej vammeej thiab
mus ib kaujruam mas...kuv zoosiab thiab sivzog txhawb siab kawg kiag
ntag.  vim peb yeej xav kom muaj central orgainzation ua thiaj li los
tswj tau txoj kev povfwm thiab pab kev volunteer nrog rau donation mus
pab peb haiv hmoob txoj kev txomnyem ntau yam ntag nawb.
hos yog yuav tham txog ua sau ib tsab cai constitution los governing
peb li individual person as a human being--ces tsum kiag.  tus law
nyob lub teb chaw ntawd xwb twb govern peb personally zoo txaus thiab
tshaj qhov tshaj lawm.  peb txhob limit lwm tus txoj kev freedom,
personal choice and liberty ntxiv lawm.
born

lawv le kuv saib ces moob yeej moog txuj kev ntawd lawm mas.  tamsis,
moob tsi muaj lug has losyog tsi paub thaam xwb.  qhov ntawd qha tau
hastas, tsi muaj chaw ces pib tsi tau.  pib tsi tau, ces tsi moog qhov
twg.  qhov ntawd yog peb qhov teebmeem kws pheej yuav tsim tug
constitution.

born, ytk thiab txhua tus;
kuv nyiam li neb hais lawm nawb... peb nyob lub teb chaws no yog teb
chaws khwv nyiaj, txhua tus neeg nyob thoob qab ntuj xav tuaj teb
chaws no vim nyiaj, cov menyuam ntxhais tuav rawv peb cov laus tes
thiab cov tub hluas tuav rawv peb cov pog laus tes tim nplog teb los
vim xav tau nyiaj, hmoob noj ntau lub peb caug los yog vim xav nrhiav
nyiaj, xav kawm ntawv siab los vim nyiaj... kuv tsuas pom mivkas cov
nomtswv, cov pastors, thiab cov president of non-profit organization
thiaj li tsis muab nyiaj txiag los saib hlob pis tsawg xwb la... yog
lawv qhia tseeb tias lawv nrhiav kev los pab hmoob tiag ces sawv daws
sau nyiaj los tso ua ke pab cov txom nyem es tsos nyiaj ib yam li cov
hauv church 1/10 xwb ces kuv pom tias cov dauv tawm thiab lauv yawm
yeej xav los pab hmoob tiag ov hos yog tsis li ntawd ces tiam neej peb
twb tsis tau lawv ib pluas nyuag mov noj ces txhob cia siab hlo, lawv
tseem yog cov caiv ntees neeg tuag twb tsis kam tuaj pab 2,3 nyuag
duas nyiaj thiab kuv thab niam cia siab rau peb cov dauv tawm thiab
lauv yawm hlo li, cia lawv tsev neeg cia siab rau lawv xwb....

kwv tij ytk
koj cov lus tseem ceeb kawg rau peb haiv neeg hmoob, tiam si hmoob
feem coob tsis khag siab li koj kuv peb , peb hmoob kawm txawj yog
kawm mab dawb yug yaj li puav pheej txuj ci xwb, hais txog hmoob li
puav pheej txuj ci lawv twb rov tsis paub txog.
yog thaum lawv tsis paub txog lawv haiv neeg tej puav pheej txuj ci
ces , lawv thiaj rov thuam lawv cov neeg thiab tej puav pheej txuj
ci , ua rau luag lwm haiv neeg cov vam meej mus deb rov saib lawv tsis
muaj nuj nqis kiag, ib tug neeg twg yog yus rov saib yus haiv neeg
tsis tseem ceeb muaj nuj nqis , tus neeg ntawv xyov puas yuav yog
hmoob tiag.
tub

ua le caag es meb yuav has lug le kws meb tseem nyob rua sau roob le
2000-3000 txheeb xyoo dlhau lug lawm es tsi muaj tej tuabneeg tawv
dlawb tuaj txug rua moob tej tebchaws kws cuamkawb kws moob nyob tau
lub neej ywjsab hab coj tau lub neej lawv le moob lub sab nyam?
meb yeej kawm txawj meskas tej tswvyim, txujcij, hab siv meskas tej
nyajtxag le suavdlawg hab.  qhov tseeb ces meb tsi kaam txais yuav ntu
neej hastas, ntuj kawg xubzeb, teb kawg xubntoo, nyam hab tsi nyam los
lub neej yeej yuav moog zoo le ntawd.  muaj tseeb luas mas, peb moob
yim kawm txawj meskas tej txujci ces peb moob le teejtug yeej poob
uantuzug moog le lawm.  txawm meb yuav xaav khaws taag puas tsaav yaam
losyog tsuas yog moob le tshoob hab lub nteeg xwb.  dlhau le ob qhov
ntawd ces peb moob yeej khaws tsi tau dlaabtsi yog hastas peb tsi siv
tej kev txawj hab kev ntse lug coj peb moog rua theem sau toj.

hmoob,
koj cov lus koj hais no yog lawm nawb, txhua lo lus puav leej yog lus
txhim kho hmoob, li koj hais yog leej twg xav pab hmoob mas yuav tau
lauj caij nyoog li koj hais tig tiag.
kwv cwjmem,
koj cov lus hauv qab no zoo kawg lawm nawb.....
hmoob tej tshav noj tshav  haus txwv los pua tiam hmoob ua dawb noj
dawb ces hmoob sib haum xeeb nyob ntsiag to, nim no hmoob muab ua chaw
nrhiav nyiaj noj ces hmoob thiaj sib txeeb ua plaub ntug loj tawg ua
ntau lub taub hau li niaj hnub no.
kwv born2bh,
koj cov lus post rau lub 2 hlis tim 11 thaum 2:59 pm no yog lus kawg
lawm nawb, yog txawj nyeem ces muaj cov ntsiab lus tseem ceeb nyob rau
hauv ntau heev lawm. thiab los mus rau koj cov nqai lus hauv qab no...
cia seb lawv cov tub txawj yuav pab hmoob li cas, tsi txhob hais tias
xuas qhov ncauj kom pej xeem hmoob tuaj tuaj sib pab, xav kom luag pab
npaum ub npaum no, yus tus uas tawm coj cai tsi xav poob ib kis nyiaj
rau hmoob hlo li mas siv tsi tau.
ragtxuj thiab tubcajceszoo,
neb cov lus txhawb thiab tawm tswv yim los ntxiv yeej yog kawg lawm
nawb, li nragtxuj hais uas yog thaum twg cov txawj ntse paub txog qhov
kev koom tes los pab 1/10 li cov hauv church lawm ces yeej zoo kawg
lawm tiag. thiab ua li tubcajceszoo hais uas yus yog tus los kho hmoob
lawm mas yus yuav tau paub txog yus haiv hmoob lub neej txoj kev coj
kev nyob hmoob tej kab lig kev cai, hmoob txuj ci hmoob ua hmoob siv
ntawd los nyob rau hauv yus lub hlwb tag lawm mas thiaj yuav kho kom
haum raws li hmoob siab nyiam thiab siv tau.
ytk