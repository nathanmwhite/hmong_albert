***@yahoo.com   dec 26, 10:35 pm     show options
newsgroups: soc.culture.hmong
from: ***@yahoo.com - find messages by this author
date: 26 dec 2004 22:35:59 -0800
local: sun, dec 26 2004 10:35 pm
subject: re: teb tomx lu lug nug
reply | reply to author | forward | print | individual message | show
original | remove | report abuse
zoo sab tuaj koom nrug mej sib thaam,
yog thawj zag kws kuv tuaj ntsib mej moob lub chaw sib thaam. peb yog
tub txawj ntxhais ntse kws yeej kawm txawj hlav ntse lawm mas thov has
qov tseem ceeb kws yuav siv tau xwb txha tsim nyog mag moob! cov lug
nuav yog thov txuas rua tug phooj ywb moobsib cov lug kws tau muaj ntau
leej sib has lug lawd.
moob leeg hab moob dlawb yeej has lug sib to taub zoo heev. hab ua neej
tsaa kuj zoo heev. yeeb ncuab yeej tsis paub yuav zaam moob leeg ho tua
moob dlawb los sis zaam moob dlawb ho tua moob leeg. tsuav ncaaj ntsis
phom xwb yeej luas zug ib tog moog. vim peb koom tuab cov roj ntshaa
xwb. peb txhawv lug ntawm tuab tug puj yawm caaj ceg noob neejlug xwb
puas yog? los yog mej has tas moob leeg hab moob dlawb nyag muaj nyag
caaj ceg lug?moob dlawb txhua tug txhua paab puav leej txa ntawm moog
leeg moog ua moob dlawb xwb. nyob le yawg phas nyas tub npis lis foom
puab tsev neeg ntawd yog moob leeg. puab nyav txa thaum lis foom lug
xwb. mej tsis ntseeg kuv lov? phas nyas cov kwv tij ib txha tseem yog
moob leeg laiv. peb muaj ib tug puj laug yog phas nyas muam kwv tij
tseem yog moob leeg. nwg yog tug zuv phas nyas hab tub liab thaum ob
tug tseem miv ntawd. mej xaav nev yog le caag phas nyas ho txa moog ua
moob dlawb hab yeej tsis leeg tas nwg yog moob leeg le?
yaav thaum kuv tseem yau,moob dlawb peb tau sis caav sis tshe ntau zag.
peb txawj sis thuaj has mob sab kawg le. taab sis thaum kawg kuv tseem
tau ib tug quas puj moob dlawb hab. kuv yawm txiv puab yog moob leeg
moog txa ua moob dlawb tau le 2 tam tuab neeg lug hab xwb. nwg nuav kuv
tej tub kwv tij yuav quas puj moob dlawb taag tug le. puab cov quas puj
has lug moob leeg txhaav kawg. muaj tej tug yeej tsis kaam has lug moob
leeg hab tag. taab sis cov miv nyuas has lug txuam tsoov quas tsawv
lawm. muaj ib yim mas leej txiv yeej has lug moob dlawb hab yuav quas
puj moob dlawb. nwg nuav ob tug cov miv nyuas tsuas has lug moob dlawb
xwb, taab sis peb tseem koom ib teg tauj tu sub xwb.
moob leeg yuav maaj maam pauv txa moog ua moob dlawb taag. vim muaj
ntau yaam teeb meem ntawm moob leeg. tej zag moob dlawb yog kev vaam
meej ntawm moob los tsis paub mas moob leeg txha pheej txa ua moob
dlawb quas zug lawm. muaj ib txha thaum ua neej nyob yeej has lug moob
dlawb xwb taab sis thaum puv ib puas neeg nkaum xyoo ho naav tsoog moob
leeg txha rov moog cuag puj cuag yawm tau nua laiv.
kuv tsis tau qhuas moob leeg thuam moob dlawb los sis qhuas moob dlawb
ho thuam moob leeg dlaab tsi. kuv xaav tas moob leeg moob dlawb puav
leej yog moob has lug to taub ib yaam. taab sis ncu ntsoov tas peb yog
ib tsev tuab neeg. ib leej ib tug twg tsis xob poob ua yeeb ncuab teg
taw rov lug nrhuav moob xwb yeej tau lawm. moob leeg los sis moob dlawb
tau ua num ua tswv kuj yuav tsum hlub moob txhua tug txha tau. yog coj
txuj kev cai democracy nuav mas leej twg xaav moog dha ua num ua tswv
yuav tsum txawj ob yaam lug. nwg moog txug moob leeg yuav tsum txawj
has lug moob leeg kuas moob leeg zoo sab mas moob leeg txha pov npav
rua. yog moog txug moob dlawb kuj yuav tsum has lug moob dlawb mas moob
dlawb txha yuav pov npav rua. leej twg xaav ua num ua tswv tseem thuam
lwm paab hab tais xob tog lawm, luas yuav tsis pov rua nwg.
moob txhua tug aws! kuv pum moob cov ntawv sib tshe thaum puab sib has
teeb meem hmong/mong nyob california xyoo 2003 mas muaj ib tug moob
dlawb sau tau ib dlaim ntawv has tas moob leeg tsis yog moob. moob
dlawb txha yog moob nua. kuv pum has tas tug moob ho tsis tau kawm
txawj hlav ntse txaus, mas nwg tseem yuav tau kawm ntau ntxiv hab tseem
yuav tau tuaj ua kuv tug thwj tim ib ntus hab mas txha yuav kawm tav
nwg tug doctor.
moob, mej xob qheb mej lub ruv tsev rua naag ntub. mej xob qha mej tej
nam txiv kev cov nyom rua mev/dlub paub tsaam luas tuaj ntxag mej tug
quas puj txav mej cij dlaab nawb. moob leeg hab moob dlawb puav leej
yog moob ib yam. yuav tsum sib hlub hab sib paab puab?
teeb meem ib qho kws kuv tseem xaav tas yuav tau txhim khu mas yog vim
le caag thaum tsim tug ntawv moob nuav, tug tsim ho tsis xaav kuas
thoob hab tsim cov tsaj ntawv kuas has tau lug moob txhua? tshuav ntau
lu lug moob leeg has tsis tau. lug moob leeg kuj yog lug moob. thaum
tug ntawv has tsi tau lug moob leeg txhua kuj yog tug ntawv tsis vaam
meej laiv. qhov nuav peb yuav tau nyob tsawg sib thaam lug khu kuas
muaj txhij txhua rua sub txha txhaws tau tej qhov naag qhov cua ntawm
moob, tseev tsis pub cua hab naag ntub tau moob le ntaag huas. yog has
tas tug tswv tsis kaam khu nua nwg ho xaav le caag?
tej zag moob leeg moog xyum moob dlawg lug has taag lawm, taab sis moob
dlawb ho lug xyum naav moob leeg tsoog taag lawm hab nev. peb yeej yog
ib tsob moob xwb. thov kuas suav dlawg txawj xaav, txawj has, txawj sib
khu hab sib hlub xwb peb yeej yuav nyob ua ib ke ib tsob moog taag ib
txhis.
mej yuav tsum xaav zoo le nplog hab thaib. ob tug tsuas txawv npaum
moob leeg hab moob dlawb xwb. tej zag nplog zoo taam moob leeg, thaib
zoo taam moob dlawb. mej xaav saib ob tug kwv tij ntawd muaj teeb meem
dlaab tsi maj? pub thawj hab khab meem yog tuab cov kwv tij ho zoo le
caag lawm? cov lwb peg suav teb hab nplog yog tuab cov kwv tij has lug
nkaag sab le moob nplog hab moob suav xwb tag taab sis puab tsis sib
txheeb le lawm hab laiv?
dhau moob leeg hab moob dlawb lawd tseem muaj moob yob tshuab, moob
xauv, moob dlub, moob vaiv hab th...
thaum twg muab peb dlaim tawv hab tej kaab lig kev cailug sib pev yeej
txawv hlo le lawm mas peb maam xaav tas ntshai yog lwm haiv neeg lawm.
peb tseem leeg tas peb yog moob nuav mas thov kuas peb saib qhov luj
hab qhov dlaav txha pum dleb hab khu tau peb haiv moob kuas txhua haiv
moob txawj sib hlub hab koom sab ua ke.
ua ke nuav kuv yuav muab ob peb lu lug has rua mej nrug xaav:
1. tog moob tsis muaj teb chaws los vim moob tsis sib koom teg hab tsis
sib paab.
2. tog moob tsis sib koom teg hab tsis sib paab los vim moob tsis sib
hlub.
3. tog moob tsis sib hlub los vim moob tsis sib ca sab.
4. tog moob tsis sib ca sab los vim moob tsi sib ntseeg sab.
5. tog moob tsis sib ntseeg sab los vim moob tsis sib to taub.
6. tog moob tsis sib to taub los vim moob tsis qha sab.
7. tog moob tsis sib qha sab los vim moob tseem muaj kev chib xeeb,
muaj kev ntshaw noj dlawb, muaj kev ntshaw noj luas tug, muaj kev
ntshaw noj kheej twm zeej twm kawv.
8. thxua yaam kws has huv nqai 7 ntawd tub yog vim moob tu ncua ntau
yaam tseem ceeb:
1) tsis thooj dlaab koom qhua,
2) tsis thooj xeem koom puj yawm,
3) tsis muaj lub sab haiv,
4) tsis txawj sib has hab sib yoog,
6) tsis txawj coj hab tsis txawj ua,
7) tsi txawj sib fwm hab tsis txawj sib txhawb nqaa.
cov lug nuav yuav thov ua ib kuab txhuaj lug khu moob tug mob.
peb yog moob lawm thov kuas sib hlub mag.
johny

johny,
moob leeg hab hmoob dawb yeej sis hlub le koj has lawm mas.  tab sis
yuav ua kuam moob leeg tseem nyob huv lub nplaj teb nuav mas moob leeg
yeej yuav tau retain puab qhov identity yeej khov kho tas puab yeej yog
puab ib haiv moob nua tag tag le.  tej nuav yuav nyob tsi ntev yog tas
peb tsi muaj teb muaj chaw.  yog peb yuav nyob usa moog le ces muaj ib
nub moob leeg hab hmoob dawb yuav tsi muaj dlaab tsi sis txawv, vim peb
yeej yuav assimilate taag moog rua huv luas for survival.   kuv pum tas
ntau zag moob leeg sim tsim tsaa ub nua lug nuav puab teej tug mainly
yog puab cov lug, tab sis yeej moog tsi txug twg vim rov lug xaav tas
yog vim le caag txhaj ua le nuav es peb suav dlawg twb yog neej yog
tsaav yog kwv yog tij xwb ne ua caag ho sis cais.  hmoob dawb kuj tsi
tau cais quas hlo tas koj yog moob leeg lawm kuv tsi yuav koj nua hab
ces leej twg ua moog le caag los moog tsi txug twg.  tab sis txawm le
ntawd los yog moob leeg tsi retain quas tag puab tej lug mas muaj ib
nub yuav pluj tag tag le.  thaum ntawd mas ntshai yuav lig heev lawm.
tsi ntev nuav kuv moog ntsib cov kwv tij neej tsaa moob dlub.  puab teb
chaws yog nyob ze cam teb nyaab laaj.  puab cov lug original mas has
tau zoo noog kawg le.  yog puab thaam puab xwb mas twb yog to taub
nyuaj. tab sis yog puab has lug hmoob dawb nua kuj los has tau txhaav
txhaav le koj has hab.  puab tej miv tub miv nyuas xyum has lug moob
leeg hab hmoob dawb.  yog puab nrug luas nyob ua ke ib ob tam moog kuv
los ntseeg tas puab yuav tso zug puab tej lub hmoob dub tseg, kuv
ntseeg.
has moog le caag los thaum kawg peb moob yuav tsum tau sis hlub vim peb
tseem yog moob.  luas feem ntau tsuas paub tas peb yog moob xwb, luas
tseem tsi paub tseeb tas white hab blue/green yog dlaabtsi.  sis hlub
le peb hlub tau xwb mas lod.  yuav kuas hlub hlub heev los tsi tau lawm
hab vim tam nuav txawm yug nam yug txiv los yug twb tsi hlub lawm es
yuav ua caag tas moog hlub luas lwm tug nas yuad.

kuv, johny, zoo sab txais tog koj cov lug,
kuj yog le koj has ntawd. taab sis ntlaj teb muab moob cais xwb peb tub
tu sab tsis taag. taam sim nuav peb tseem xaav nqug peb cov moob kuas
lug sib hlub. yog le ntawd yuav ua dlaab tsi los yuav tsum ua tuab zoo
xaav tsaiv tas qhov ntawd puas zoo hab puas yog paab tau peb cov moob
tag tag. muaj tej yaam yug tub xaav tas ntshai yog paab moob lawm nua
taab sis tub yog qhov kws nrhuav moob yaam peb tsis ncu qaab txug lawm
lso kuj muaj.
peb yuav tsum ceev txuag txhua yaam moob tseg, yuav tsum txuag txhua
yaam lug tseg. taab sis kuas peb txhua tug paub has tas peb puav leej
yog moob. li ntawd, ib tug tsis xob txob thuam ib tug. peb cov moob
leeb tsi nyam khaav txiv, tsis nyam ntaus ntej. le ntawd, txha tshwm
tej yaam zoo le nuav:
thaum luas ua, yug tsis ua;thaum luas tau yuav yug ua yoov txais cua.
thaum luas tsaaj,yug tsis tsaaj;thaum luas noj yug ua dlev nuam yaaj.
yug tub saib yug tsis rau ntsev; luas haj yam saib yug tsis rau nqe.
yug tub tsis txhawb yug tug kheej; yuav ua caag luas txha txhawb yug
txwv feej.
" nqaj tsw lwj yuav yuav ntsev dlaw, ntsev tsw lwj ho yuav laag tau
ntseg hov twg?" koj xaav saib kuv lu lug nuav yuav txhais tau le caag?"
kuv pum zoo kuas peb khu peb haiv neeg txhua yaam kuas tsim nyog peb
yog ib haiv neeg. peb tsis xob cais koj cais kuv. taab sis cov lug coj
yuav tsum ncu ntsoov tas moob yog ib tsob ib tug xwb. zoo le lub cev
tuab neeg yuav tsum muaj ntau yaam lug puab txha tsheej ib tug tuab
neeg. tsis xob txav ib txhais teg los ib txhais taw los sis ib yaam
dlaab tsi mas txha zoo.
yog koj pum zoo hab nuav peb xob tog pig kig lawm. hab xob muab coj lug
thaam ua si tso dlaaj tso luag rua lwm tug siab peb tsis rau nqe.
zoo sab heev kws peb yog moob hab yog kwv tij kwv npawg. peb yuav tau
sib puag qhov qwb lug khu hab hlub peb haiv moob.
johny

johny,
kuv nug koj hais tias leej twg yog coj neeg uas yuav qhia kom hmoob
txawj sib hlub? kuv xav tias yuav tsum yog hmoob cov thawj coj pib tus
qauv rau kom hmoob txawj sib hlub. tabsi...tsev hmoob lor, tsev hmoob
lis, thiab tsev hmoob vaj yog txhawj los ntawm tib tse. lawv yog kwvtij
muam npawg. 3 tsev no yog 3 tsev muab hmoob faib puv ntuj. ua li leej
twg thiaj yuav txawj qhia kom hmoob txawj sib hlub ntxiv?
kuv muab saib ces tam sim no tshuaj nej tib tsev hmoob ntseeg yexus
lawm xwb las as. sawv daws ntseeg tib tug tswv, tabsis haj tseem muaj
txog li 10 tawm 20 pab li thiab. kuv saib mas ntshe kawg ua li thaib
hais " tuas khais tuas mas xwb laud"

nyob zoo fajkhaum,
kuv zoo siab rau koj lo lus teb. kuv coj kev cai hmoob xwb, kuv tsis
tau kam coj lwm yam kev cai. tej zaum koj xav yuam kev rau kuv. hmoob
leeg thiab hmoob dawb yeej ntseeg yexus coob tib yam. lawv mus lawv ib
txoj ke lawm, lawv yeej hais ntau zaus kuv hnov lawm tias lawv tsuas
tos vajtswv mam los coj lawv mus rau vajtswv lub teb chaws uas neeg
tsis txawj tuag xwb no. kuv tsis cia siab tias lawv tseem yuav nrhiav
tau ib txoj kev zoo li siab xav rau lawv cov neeg lawm. vaj tswv nyuam
qhuav rau txim rau neeg ntiajteb hnub sunday 25, nyob asia, puas yog?
ua cas ho yuav raug ncaj hnub christmas ua luaj li?
teeb meem hmoob yog li koj hais. koj txi txiv hos kuv tawg paj xwb. yog
koj mus xyuas kuv thawj tsab ntawv moob yuav tsum hlub hmoob ntawd koj
yuav pom tias kuv xam pom li cas.
peb yog hmoob tib yam nawb mog. kuv yog hmoob leeg, tab sis kuv hais
tau lus hmoob dawb zoo thiab. muaj ib txhia hmoob dawb twb hais lus
hmoob dawb zoo tsis npaum kuv thiab hov?
peb yug raug ua hmoob lawm, tiam no thov cia hlub hmoob kom kawg nawb.
leej twg tsi ua ntawd, tsam lwm tiam tseem yuav tau rov los ntxhov siab
rau tej teeb meem hmoob no dua thiab pauv?
johny

nyob zoo johny,
ib qho kws peb sis thaam tau ob peb nub nua yog moog leeg sij hloov
moog has lug los yog sau/siv ntawv moob dlawb.  qhov nuav yog qhov teeb
meem juj heev kws ua rua cov lug moob leeg pluj.  tsi yog thuam koj,
tab sis koj xaav le caag es "fajkhaum" sau kag lug moob dlawb teb koj
xwb tes koj ca le hloov kag moog sau ua lug moob dlawb teb nwg?  xws le
kuv to taub, fajkhaum to taub koj cov lug moob leeg zoo heev.
tomx

phooj ywg,
qhov kuv sau ntawv moob dlawb ntawd tsuas qha rua fajkhaum paub has tas
moob leeg/moob dlawb yeej yog kwv tij kws yuav tsum sis hlub hab nyob
ua ke moog ib txhis. ib tug yuav tsum xob thuam ib tug, hab ib tug xob
ntxub ib tug xwb. koj xob xaav le caag ntau. yog koj xaav kuas moob
leeg nyob moog ib thxab ib txhis nua, ib maam teem caij sib thaam. kuv
tub has ntau lu lug rua sau dlaim ntawv sau toj lawm. yog koj ua tuab
zoo nyeem nua koj yuav tau ib lub tswv yim lug xaav lawm. kuv yeej yog
koj cov kwvtij tag tag le, hab kuv yeej xaav kuv lug lawm ntev ntev
txug qhov yuav ua caag moob leeg tha nyob tau moog ntev. kuv yeej ua ua
kuv lawm taab sis peb tsis tau sib ntsib hab sib paub tswv yim xwb
yuas.
johny

kuv to taub koj zoo.  kuv zoo sab heev tas koj txawj sau ntawv moob
dlawb.  peb txhua tug yuav tsum paub sau paub nyeem peb ob hom lug moob
peb txha le sis to taub zoo--moob leeg/dlawb tuab si.  tab sis, yuav
yog sau ua lug moob dlawb xwb txha le qha tau tas peb yog kwv tij lov?
qhov nuav kuv pum tas yog ib qho teeb meem luj heev ntawm peb cov moob
leeg; peb tog tsi taug kws peb pum ib tug moob dlawb xwb mas peb txawm
hloov pis hlo moog has/sau lug moob dlawb lawm.  vim yog le nuav, feem
coob, peb cov kwv tij moob dlawb txha le tsi txawj lug moob leeg.
ntxiv qhov ntawd, peb cov lug txha le pluj zuj zug vim peb tsi txhawb
peb tug kheej.  nub nua kuv moog txug tom tshaav pob fresno.  ntsuab
rwg vaaj, kws yog ib tug thawj coj moob leeg, los ua tuab yaam le
ntawd.  nwg has ob peb lu lug moob leeg tes nwg txawm has ib kuag lug
moob dlawb xyaw.  dlhau le ntawd, nwg txawm xaa lug moob dlawb lawm xwb
txawm tas nwg has meej tsi meej los puam chawj le.  tej zag nwg xaav
tas nwg txawj nua tab sis kuv xaav tas nwg tsi ncu txug tas nwg yog
leej twg lawm hab nwg saib nwg tug kheej tsi raug nqe dlaab tsi.  nwg
tug ntxhais los tuab yaam.  nwg tug ntxhais ua mc tab sis nwg yeej has
lug moob dlawb zoo nkaus le nwg tsi yog moob leeg le.  qhov nuav tsi
yog tas kuv ntxub moob dlawb los yog yuav txav tsi kawm/tsi has lug
moob dlawb; kuv tsuas yog has tas caag yug yog moob leeg es yug tsi
has/sau yug cov lug moob leeg xwb.  thov txim ntau tab sis mej sim xaav
saib puas yog.
tomx

tomx,
kuv yeej pum tej koj has ntawd lug lawm ntev. thaum u kuv xaav has tas
ca xyum has lug moob dlawb hab sub txha paub nrug hluas nkauj moob
dlawb thaam. tom qaab nua muaj ib kuag tug moob dlawb has tau lug tsi
mueej npaum kuv tais kuv zoo sab twb ywv tas kuv txawj lug moob dlawb
zoo kawg.
thaum ua neeg thoj nam, kuv tau ua num paab moob. ib nub twg kuv ntsib
moob txug le 30 tawm leej. cov moob leeg tug cuj pwm ua rua kuv maam
raag xeev. txij ntawd lug kuv txha hloov kuv tug kheej lawm. kuv xaav
tas suav dlawg tseem puav leej poob le kuv teeb meem thaum ntawd.
tog kuv txav txim sab khu kuv tug kheej thaum ntawd los vim tas cov
clients kws tuaj ntsib kuv ntawd tau ua rua kuv xaav ntau. muaj ib txha
tuaj txug kuv, nws txawm has lug moob dlawb ua dlawm nriv dlawm nrawv,
tsis meej los yeej ywj has le.  muaj tej tug kuv xaav tas yog moob
dlawb, kuv ho has lug moob dlawb rua, taab sis nwg ho teb lug moob leeg
rua kuv.
le ntawd, muaj ib tug phooj ywg moob leeg kws nrug kuv ua num ua ke ib
txha pum tas peb moob leeg qhov teeb meem yog nyob rua hov ntawd.
txij ntawd lug kuv txha has lug moob leeg lawm xwb. lug moob leeg le
yog coj moog has rua movie tuab quas zoo mas khua sab heev hab zaaj
movie ntawd zoo saib heev. taab sis muaj ib cov moob leeg kws ua movie
has rua kuv tas tog puab tsis ua movie moob leeg los vim tsis muaj tuab
neeg nrug txhawb nqaa tais moog tsis taug. yog le ntawd puab txha ua ib
sab ua lug moob dlawb nua.
koj xaav le caag? yog yuav khu moob leeg kuas zoo? xob tog pig kig?
johny,

yuav kom peb ib tug los yog ib pawg twg khu/khaws cov lug moob leeg mas
yuav ua tsi tau.  tab sis, kuv xaav tas qhov kev ua nuav yuav yooj yim
heev yog peb txhua tug ua, ib tug paab miv ntsiv.  paab le caag?  tuav
peb lub npe "moob/mong" hab has lug/los yog sau ntawv moob leeg xwb.
ib pawg tuab neeg kws tsi muaj npe yuav tsi muaj lug.  ib pawg tuab
neeg kws muaj lug xwb tsi muaj npe yuav tsi kaav, zoo nkaus le peb naj
nub pum.  yog le nuav, peb txha le yuav tsum tuav peb lub npe hab khaws
peb cov lug peb thxa le ua tau ib paab tag tag.
yog has tas pum pis tsawg tug/has pis tsawg lu lug los peb siv moob
dlawb xwb tes peb txhawb puab xwb.  koj tub pum tej laug ua le es naj
nub nua peb txha le poob qaab puas yog?  yog peb cov hluas tseem ua zoo
nkaus le cov laug hab tes lwm nub xwb peb cov miv nyuas yuav kawg txa
taag le.  peb yog moob leeg, yog peb tsi tuav peb lub npe, tsi has peb
cov lug, hab peb tsi muab peb sai sab, peb tseem yuav tog leej twg hab?
yeej tsi muaj leej twg ib zag le!  kuv tu sab heev tas feem coob peb
cov moob leeg yeej tsi pum los yog xaav txug tej kev nuav kag le.  thov
paab qha rua suav dlawg kom paub hab.
tomx