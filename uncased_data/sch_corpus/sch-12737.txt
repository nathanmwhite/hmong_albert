cov hluas,
nej pab nrog xav seb yog vim li cas tej laus pheej nthe nthe peb kom peb mus kawm ua doctor thiab nais khus tas zog xwb.
los lus tias, kawm ua doctor, kawm ua doctor, thiab kawm ua nais khu no ne ho yog txhais tau li cas tiag tiag.
puas tsis nyog qhov uas peb yuav tau hais tas zog rau peb tej me tub me nyuam, tias kom lawv kav tsij mus kawm ua doctor, lawyer, thiab nais khu?
pomtas

yog xav paub ces nug tus kom koj mus kawm xwb vim ib tug lub title tsam tsis yog li nws xav kom koj mus kawm. hmoob hais doctor mas yog tus doctor kho mob xwb ov.  medical doctor thiaj yog tus hmoob xav koj kawm kom tau ntag yog raws li kuv xav tabsis double trible los yog mus nug 10 zaus kom nus

sorry kuv twb sau tsis tau tas nws twb post ua ntej lawm xyov yog ua cas... kuv thiaj rov teb kom meej zog.
hmoob xav kom hmoob cov tub/ntxhais mus kawm doctor thiab nais khu vim ob hom no nyob tim ub yog ob hom tsim nuj heev li rau hmoob txoj kev noj haus tim ub. doctor ces nyob kho mob hauv tsev xwb hos nai khu ces nyob qhia ntawv hauv zos xwb tsis tau mus ua tub rog tua nyablaj. ib gin bi xav yuav tus hluas nkauj zoo nkauj tshaj plaws los yooj8 hos cov neeg mus ua liahj ua teb xwb ces lub neej mas txom nyem hmoob cov laus li koj hais thiaj xav kom koj mus kawm hom yuav tau lub neej kaj siab xwb ntag. hmoob qhov meaning mas doctor ces yog tus medical doctor nais khus ces yog tus teacher xwb ntag mas. tabsis mus nug tus yuav kom koj mus kawm kom meej2 seb nws hais tus twg tiag2 kom meej2 ov. vim nyias muaj nyias lub title. tsam ho tsis yog lub nws kom koj mus kawm nawb. hmoob nyiam cov nais khu tim ub vim nais khu tau nyob hauv zos qhia ntawv tsis tas mus ua tug rog pem roob tua nyablaj. nai khu tim ub mas tau2 zoo nyob tsev xwb. dej taws twb tsis tau mus txiav tseem yog cov menyuam kawm ntawv loj zog lawv mus txiav thiab kwv/ev los rau nais khu rauv xwb dej los muaj menyuam kawm ntawv mus kwv/ev tib si. nws poj niam los tau zoo nyob tsev xwb ces yog nais khu tsis tau muaj poj niam mas cov ntxhais ob ob tus twg los xav kom tau yuav nais khu ces thiaj tsis khwv heev lawv kuj nyiam nai khu heev li xwb. yog tau tus mus ua teb xwb ces cov hluas nkauj yuav tau mus khwv2 tes taw khub2 dub tas ces lawv kuj tsis nyiam kiag li ntag.
ua neeg ces leej twg los kuj xav kom tau zoo xwb ntag hmoob pom nais khu  thiab nai maum tau zoo ces hmoob thiaj kom hmoob cov tub cov ntxhais mus kawm ob hom koj hais ko. yog tim meskas no thiab dhau tim blog tim thaib lawm no mas ho txawv zog me me lawm ces xaiv kom tau hom koj nyiam2 thiab nug kom meej2 seb tus kom koj mus kawm yog kawm hom twg tiag2. seb puas tseeb yog tus kws qhia ntawv thiab tus kws kho mob kws muaj tshuaj no ov.

idon'know,
koj xav ne, lub sijhawm no, yus niam yus txiv tej kev ntshaw kom yus mus kawm ua doctor, lawyer, thiab teacher, puas apply lawm?
kuv muab 2 xav mus 2 xav los mas kawm ua doctor, lawyer, thiab teacher mas yeej tsis yooj yim kiag li. txawm kawm tiav los twb tsis muaj hauj lwm ua thiab.
mob hlwb kawg qhov ua yus yuav mag lecture txhua txhua hnub tias, kom kav tsij kawm ua doctor, lawyer, thiab teacher xwb.
kuv tus kheej yeej nug cov laus txog qhov doctor thiab, tab sis lawv tsis paub tias yam los sis hom doctor twg? lawv tsuas hais tias doctor, doctor, xwb?
pomtas

kuv ces mag koj qhov lecture no ntau zaus thaum kuv kawm tas high school mus kiag rau tom u. kuv tsev neeg yeej kom doctor kiag xwb tabsis thaum kawg kuv ho keej tsis txaus thiab tais caus ntshai neeg mob thiab neeg tuag.  ces kuv ua siab mus kawm kuv hom computer science lawm xwb. lubsij hawm ntawd kuv muab ntsuas saib mas hauj lwm computer  yuav  muaj ntau vim txhua lub company yuav tsum siv computer lo pab lawv txoj num. yog plis hmoov thaum kawm tas kuj yog li plis xav thiab tiag. 1994-1995 kuv kawm tas cs mas hauj lwm computer muaj pawg lug. yog ua direct employee mas company them li 15-20 $/hour hos yog yus ua yus contractor/consulting mas 30-50 $ /hour. kuj zoo li hmoov ncaj kawg thiab tiag.
kev kawm no ces zoo li twv txiaj xwb mas yus twv tias ib hom yuav muaj num ntau yog yus twv ncaj ces yus tau num zoo yog yus kawm tas tsis muaj num ces yog yus twv yuam kev xwb mas. mus yuav powerball los hmoov twv txiaj xwb ntag. yuav ncaj ces kumjtau tsi ncaj ces txhob cia siab.
yog koj xaiv nyuaj ces muab quarter los pov mam twv xwb mas. pov seb tawm head los tail xwb mas. yog head ces mus kawm kiag hom ib yog tail ces mus kawm hom ob.

kev kawm ua dr. thiab lawyer tsis yoojyim kiag li nawb. yuav yog yus keej txaus mas thiaj kawm tau ...thiab ntxiv ntawd yuav yog yus nyiam ua cov haujlwm ntawd thiaj tsim nyog mus kawm.
cov laus ces lawv tsuas paub dr. lawyer xwb tabsis muaj ntau lwm yam haujlwm uas yeej tau nyiaj ntau tshaj dr. lawyer thiab...tabsis yus yuav tau qhia rau cov laus komlawv totaub .

hmoob yug hmoob tus tub ces xav kom txawj kom ntse kawm kom tau dr. thiab lawyer xwb ntag. tus twg kawm ntawv keej zog ces hmoob yeej lecture kom mus ob hom hmoob nyiam tshaj no ntag. kuv ces kuj yog keej me me thiaj li nce mus zaum tus #2 ntawm peb lub high school graduation class thiab ces mag lecture txog yam no heev kawg li tiag tabsis kuv ntsuas kuv lub zog tab dhau vim ntawv english kuv tuaj kawg lig2 puag thaum kuv twb laus li 20 xyoo twb muaj poj niam menyuam tim thaib mam tuaj meskas ces mus kawm grade 9 tseem kawm esl twb tsis tau kawm tseem2 chav english li menyuam meskas. science thiab math ces menyuam meskas tsis pom kuv qab lawm. vim ob hom peb piav no tsis yog kawm abc123 xwb yuav siv nyog ces kuv thiaj tawm dej txias vim kuv nyeem ntawv yog 20-30 word per minutes xwb menyuam meskas ces dhau 500 words per minutes lawm. kuv mus tom u tej chav kom nyeem 3-4 phau ntawv ces kuv tsa chij dawb lam nyeem ob peb chapter take shortcut kom paub me me txog phau ntawv xwb yog lawv nug question ntau ces kuv twb tsis paub xyov lawv hais lawv dabtsi. menyuam meskas mas tseem nyeem nws personal novel li 3-4 phau ntxiv vim lawv nyeem nrawm2 ces ib -ob hour lawv twb nyeem tas ib phau. kuv li mas ib phau ces kav kuv 2-3 weeks los tseem yog sib zog kawg. kuv li kuv twb mus kawm speed reading technique tib si los nyeem tsis tau kom nrawm li lawv hais vim yog nyeem nrawm dua 20-30 word per minutes ces kuv nyeem tas twb tsis nco qab xyov nws hais dabtsi li lawm ces xum nyeem qeeb los yus tseem paub tias phau ntawv hais li cas tiag2.
muab ntsuag kuv lub zog taj2 no ces thiaj ua siab mus kawm hom ua kom tau nyeem ntawv tsawg tshaj plaws. ntawd ces yog computer thiab math xwb ntag. ob hom kuv hais no ces nyeem me me tsuas cim cov theory thiab formula xwb siv nyog. kuv ces thiaj ua ib siab mloog lawv lecture kom lawv siab nqeg xwb thaum  txog tom tsev kawm ces yus nyo yus hom lawm ncaj nraim.
siab phem tiag vim yus tsev neeg twb cia2 siab tias yus kawm keej ces yuav muaj ib tug tub kawm kom txog dr. thiab lawyer tabsis tsis lam tau li lawv cia siab kiag li ntag. zoo li yus ces twb tsim nyog lawv muab ntsiab ko taw muab tau hau nplawm tom hau paus ntoo tbhaum yus yug los 3 tagkis lawm os.
piav ntau ces yus xav zaum tsawv quaj zaum tsaws chim lawm xwb tiag.