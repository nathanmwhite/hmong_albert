cov yawg,
kuv xav tias nej tham ntau lawm.....qhov zoo tshaj ces yog nej peb kam
no ces  peb s/d tso tseg txoj kev ntseeg vajtswv thiab kev teev dab
qhuas, es ho los ntseeg thiab teev hawm peb ib tug vaj xwb.  tus ntawd
thiaj yog tus cawm txoj sia ntawm peb haiv hmoob.  nws yog yawg hlob
vajpov ....puas zoo thiab?

tseemyeej,
ua tsaug nawb.....yuav tau muaj cov hais-s rau peb thiab e...peb thiaj
zoo mus hais rau peb cov xf kom lwm zaus yuav tau ua kom luv
zog........kuv yeej pom muaj zaum puav cov xf yeej hais ntev zog lawm
tiag.......nws tsis xav tias ib nrab cov tuaj ntawd yog cov tsis ntseeg
ntuj......nws tuaj vim yog kev phooj ywg........yuav tau hais kom cov
xf...txhob hu cov nkauj nta-au zaj.....yog yus tsis nyiam luag zaj ces
yeej ntev-v rau yus.....cov nyiam ces tseem luv dhau.

tseemyeej, sub es koj ua li ntawd ntag lov? cas yuav xyuam tau plu ua
luaj li.
txog kev ua party txhawb siab mas xuam maj xf yeej tsis the xaj nam
ntev tiam sis yog tim cov niag tswv cuab pheej tsis txawj pib xwb
nav.....luag teem tias 12:00 no mas 1:30 mam li los pib nws lawv cov
program ces luag cov tuaj thaum 12 teev twb tshaib plab lawm. thaum
txog xf thib nws siv 10-15 nas this hais vajtswv zaj tag ces cov tswv
cuab tseem siv li 1-1.5 xuab moos coj los hais lawv tej lus thiab yog
li ntawd thaum sij hawm noj mov thiaj li mus rau 3-4 moos lawm. txhob
cem cem xf, nej yuav tau cem cov niag tswv cuab kom lawv ua on time xwb
ces tau lawm. xf nyob xf, nws yeej tsis muaj control es pheej yuav muab
lub txim nog rau xf ris ua tus dab tsi...nej yuav tsum xyaum to taub es
ua ntsuas muab txhua yam txhua tsav nog rau xf ris hwv thiab lau.

phwvnyawm,
tau tham lawm thiaj li tham os, kuv mus noj mov cov mus church mas
nyuab kuv siab heev li nad, cov me xf ua hais lus ntawv mas, hais ntsw
ntsw yus cov tsi mus church thiab tsi tag li xwb, tseem muaj ib cov
hais ntsw ntsw yus cov neeg nkagsiab thiab paubtab no, lawv tseem hais
tias vajtswv hlub cov neeg ruam, tsi paubtab, thiab tsi ntse xwb.  cov
neeg ntse yeej tsi lam mus hawm vajtswv li,  yog tus mus hawm vajtswv
los nws yeej yuav thiab, tabsi yeej tsawg kawg kiag no.
kuv mus noj mov ntau lwm mas, zoo li cov xf no tsi hais kom zoo zoo
thiab duav duav li ntawm qhov intention xwb, lawv tseem xa tus niag
zijnkas kom chob chob yus cov tsi ntseeg no thiab.
qhov no, yog muab hais li xej hais ces tsi yog vajlug kub txoj lus
lawm, ntshe vajtswv yuav tsi txai tos cov xf thiab cov txwjlaug ua thov
vajtswv cem cov neeg tuaj ntawv li yus thiab pob?.....
lwm zaum txhob cem lawm, es hais zoo zoo xwb nawb!  leej twg los yeej
muaj siab muaj ntsw ib yam nkaus....smiles!
koj kwv born2behmong

hihihi....b2bh, koj kuj meem txom kawg li thiab lov xav tias ntshais
yog us puav xwb no. aub, kuv li mas kuv mus koom lawv zaum puav kuv kuj
lias immune rau lawm ces tsis luaj twg kuv yeej accept txhua yam ib yam
li txog ntawm qhov hmoob thiab moob issue xwb, either way tsis bother
kuv hlo li. nej mas tos li pheej meem txom nej los nej niag tuaj kiag
ib tog ntxo tog to xwb nes, tsis flexible li kuv es tig loo to ib chim,
tig loo to ib chim mas thiaj tsis mob yus pob, tsis li ntawd ces kawg
yog koj yeej ces yeej kiag hos koj sab ces kawg ntais rhe xwb las
as.....
ntawm kuv tus kheej mas kuv hos xav li no: cov ntseeg yuav nyiam hais
mob cov tsis ntseeg siab npaum li cas los tsis mob kuv vim tsis raug
kuv los sis kuv tsis tau ua li ntawd. yog thaum twg mob mob yus thiab
luag hais lo twg los ntaub nkaus yus pob kub ua rau yus quaj zawv zuav
lawm ces twb yog luag hais raug yus kis dhauv hwv lawm xwb es yus yuav
tau pauv yus tus kheej kom los haum rau nrub nrab.  tej zaum koj to
taub xf tsis meej xwb los sis tej zaum koj tsis xav to taub xf cov lus
xwb, kuv tsis tau hnov ib tug xf twg yuav hais tias vajtswv tsuas hlub
thiab yuav cov ruam xwb no as, cas koj yuav hais li ntawd. yog tias koj
hnov li ko no mas kuv ntseeg tias koj yuam kev lawm yuav tau taug kev
kom ncaj zog thiaj li hnov meej me ntsis. kuv ntseeg tias xf tsis ruam
npaum li koj xav ntawd no nav. mostly cov xf hluas ziag no lawv yeej
tsis hais general pes tsawg, lawv yeej hais kiag qhov ncaj ncaj kom cov
ordinary people tsis paub vajtswv li peb cov no to taub xwb los sav.
koj txhob lam exagerate heev heev hais lus saib tsis tau cov xf thiab
ov....

xej,
ua li cas koj yuav mus hais tau kuv siab ua luaj li lau. ham tsis yog
li koj hais tiag tiag. cov ua pheej hais tias xf. cem cem neeg no ces
twb yog xf. tua phom loj mus raug kiag lub niag pob maim, target, lawm
thiaj li mob mob xwb. tab sis yog yus ua tiag tolerate lub nyuag mos
txwv ntawd ces ib ntus xwb yus yeej ua tau neeg zoo lawm tiag. xej, koj
twb yog ib tug ntseeg vajtswv ua li cas koj pheej tseem tsis lees hais
tias yog tus ntseeg thiab na?

phiaj,
txhob hais li kos tsam lawv ho to taub kuv yuam kev, kuv yeej tseem
tsis tau los ntseeg vajtswv tsuas yog tej thaum tej phooj ywg hauv pawg
ntseeg muaj party es mus koom lawv zaum puav xwb...vajtswv ces txawm
kuv tsis tau lawb dab los yeej yog peb txhua leej txhua tus tus tswv
vim nws yog tus tswv ntawm lub ntuj daim av. txog ntawm kev los ntseeg
ntawd ces kuv xav tias tsis ntev tom ntej no lauv, kuv yeej yuav los
xwb yog thaum to taub meej meej lawm os, txawm tias kuv tsis lo tiam no
los thaum dua yus lawm ces tej me tub me nyuam yeej yuav kawg nkag
church xwb xwb. yog li ntawd yam kuv hais mas yog hais tam li qhov kuv
pom thiab paub los sis hais kom fair tsis muaj bias rau ib tog twg. nej
cov ntseeg lawm kav tsij rau siab es ho rub peb cov tsis tau paub
vajtswv zoo no saib tom ntej no puas yuav muaj chance los ua vajtswv li
tib neeg. ua li kuv hais, kuv mas kuv yog niag neeg tsis side rau ib
tog twg es txawm tham txog cov lawb dab los kuv yeej ok, tham txog cov
coj dab los kuv yeej ok nawj.

vaaj...
kuv tsis pom qhov koj haistias kuv yuamkev.  please reread verse 19
again to see if you can substantiate the difference between what i said
and what you said.
lha

lha, kuv has tas nyob huv nphau vaaj lug kub puab tub has txug pauj
yeem ces yog moob pauj yeem los yug yeej noj tau kawg los mas, vim ib
cov xf xaam yaum kev lawm xwb, koj has es thaum cov israel ntawd muaj
cov yaaj pauj yeem taag ce puab tsis noj lawm lov, tejzag ib kuj has ib
yaam tabsim kuv tsis tau taub koj zoo xwb, los koj yeej has tas noj
tsis tau nuav nes.

ty...
koj hais yeej yog lawm thiab, tabsis cia kuv abthibnpais me, me, yom?
cov ntseeg vajtswv yuav tau ua raws li vajtswv txoj kev ntseeg.  nej
cov tsis ntseeg txhob tu siab rau peb, yog peb cov ntseeg tsis ua li no
ces tsis tas peb ntseeg vajtswv li, pom yog?
pivxam: yog muaj ib hnub koj ib tug tub mus ntseeg kevcai hindu or
whatever it may be, yog txoj kev ntseeg ntawv tsis pub nws noj nqaij
nyuj, nws yeej yuav tsis noj.  thaum ntawv yeej tsis muaj leejtwg yuav
yuam tau kom nws noj?  peb txoj kev ntseeg ces zoo tib yam li no.  zaub
mov, nqaij muaj ntau nyob lub tebchaws no, cia peb txhob muab qhov no
coj los ua ib qho teebmeem loj rau peb ib tsoom hmoob, peb thiaj muaj
kev sib totaub zoo.
lha

tshajplaws, kuv los yeej pum zoo le koj has hab qhov es teev ib tug
vaaj, tabsim vaajpov kws yog peg yawg laug hwv lawm tsis paub sov yuav
ncaim peb hmo nuav los pis kij ce cas lug teev tug luag vaaj, tug hov
yog kuv tug vaajmoob nuav, yog mej hov yuav moog teev vaaj vaugn nuav
mas nwg ugly dlau hwv lawm, yog xeng xiong ce yog xiong lawm tsis yog
vaaj mas yuav tsug teev cov vaaj xwb.

....... cia peb txhob muab qhov no coj los ua ib qho teebmeem
loj rau peb ib tsoom hmoob, peb thiaj muaj kev sib totaub zoo.
iha, nej yuav tau hloov nej cov lus hais tuaj rau peb nav. kuv niam yug
kuv yeej lawb dab tau ntev tim teb chaws nplog tuaj lawm. tsis yog cov
tuaj lawb dab yuav rooj tog tim no ov, tab sis qhov nws ua siab rov los
nrog peb coj qub kev cais mas yog li no:
1- muaj ib hnub church sau ntawv tuaj rau nws tias nws muaj nyiaj feem
koom $7.00 xwb. kuv nyeem tsab ntawv tag kuv thiaj qhia kuv niam meej-j
tias yog tsis muaj txoj hmoov es nws puv 120 xyyo hnub twg ces lawv
tsuas pab nws $7.00 xwb.
2- thaum nws ntog raug nws sab hauv caug plam lawm, mob heev. kuv yuav
thov lawv tuaj ua khawv koob los nws tsis kam, nws hais tias nws ntseeg
vajtswv lawm. kuv thiaj kom nws hu rau nws pawg ntseeg tuaj pab oob
vua. thaum lawv tuaj txog tag ces tus xibfwb hais rau nws tias yog vim:
"vim nws nrog dab ntxwg nyoog nyob es vajtswv thiaj sim nws siab kom
raug mob, yuav tsum mus teev hawm church kom ntau tshaj qub". kuv tsis
totaub tias yog xibfwb hais rau kuv los yog tus dab ntxwg nyoog twg
tiag?
thaum lawv pawg ntseeg lawm, kuv thiaj hais rau kuv niam tias:" ua cas
vajtswv yuav sim koj siab hnyav ua luaj li os kuv niam awd..?" txij
thaum ntawd los nws thiaj ua ib siab tsis mus church ntxiv lawm.
tseemyeej.

tijlaug tseemyeej,
koj haistias, > 1- muaj ib hnub church sau ntawv tuaj rau nws tias nws
muaj nyiaj feem
kuv ntseeg tias cov coj hauv pawgntseeg ntawd either tsis paub txog
txoj cai lossis tsis muaj txoj kev hlub txaus losyog lawv yeej tsis
hais li ntawd, tabsis koj lam muab hais li ntawd xwb.  txawm licas los
xij, yog ib tug neeg paub cai, txawjntse, thiab nrog luag pom txog qhov
tob qhov ntiav ces leejtwg los yeej tsis hais tej lus ntawd.  kuv tseem
ntseeg tsis tau qhov koj haistias, lawv tsuas pab koj $7 rau koj lub
ntees xwb.
kev ntseeg tsis yog txhua tug cog tob ib yam, ntseeg ib yam, thiab paub
ibyam; vim thajchaw koj nyob xwb twb muaj feem hloov koj tuskheej tau
(environment control).  dhau li hmoob los yeej tseem coj txawv kawg li
tsis hais cov ntseeg thiab tsis ntseeg.  for example:  ntawm lub zos
kuv nyob, mas, muaj ob yim los lawbdab tabsis tau ob peb lub xyoos
tomqob nws cov kwvtij muab nws yuam rov mus teev dab lawm.  lawv
haistias, yog nws lawbdab ces tuag lawv yeej tsis tuaj xauj tuaj xyuas
li ntag no ces xxav nws thiajli khiav rov lawm.
muaj ib tug ntseeg ho mus koom nws tus phoojywg lub rooj huplig thiab
nrog lawv noj pluasmov ntawd.  tau ob peb hnub tomqab lawv haistias,
cov niag lawbdab mas nim kkhav tias ntseeg ntuj uas cas ho noj nqaij ua
plig thiab.  yog ib tug ntseeg, mas, tsis yoojyim vim koj tsis koom
luag haistias uacas nim lawb kwv lawb tij huvsi lawm; yog koj mus koom
no ces luag kuj ho hais tias twb lawbdab lawm es uacas tseem pheej tuaj
nrog peb noj nqaij tua fij dab thiab.
hmoob yeej ibtxwm muaj ib sob lus haistias, "tso quav nruabdeg los
txhaum, tsoquav nruabnqhuab los txhaum" vim luag yeej saib ntsoov yus
saib yus yuav ua licas xwb rauqhov vajtswv txojlus yeej haistias cov
ntseeg yuavtsum coj zoo, no ces, neeg ntiajteb ciali saibntsoov tus
ntseeg li.  txawm tias yog ib tug lawbdab thiab ib tug tsis lawbdab mus
uake ua tubsab lossis ua ib yam dabtsi txhaum cai, mas, neeg yuav thuam
tus lawbdab xwb and this is in the eyes of human nature.  however, in
the eyes of law both equally guilty.
kuamem iab

b2bh,
koj twb hais tias yus yog neeg paub qab hau yuav tau ua siab ntev no
ne......kuv mas yeej ua li xej hais tog twg los kuv yeej nrog tau tag
tib si nawb......peb cov catholic mas yeej tsis tshua caiv
nawb......qhov loj ces yus txhob teev dab.....piv li yus mus tuav dab
diav laig,tus txhib ntawg ntawg rau tus tuag.........etc....cov coj dab
ib txhia pheej cem-m tias peb cov catholic mas ua tau neeb no.....tab
sis tiag-g mas yeej ua tsis tau nawb.....lawv lam cia li dwb mus ua
lawm xwb......lawv tsis muaj txoj kev ntseeg tob.....koj yuav ua li cas
peb thiaj haum tau rau cov coj dab maj......kawg rau qhov peb cov
catholic thiab cov protestant peb twb yog ntseeg tib tug yesxus peb twb
hais tsis haum nad.....nyias tseem hais tias nyias qhov mas thiaj yog
qhov zoo......nyob meskas teb muaj txog 200 tawm yam ntseeg yesxus lawv
yeej tsis sib haum lawv li thiab......tej lus cov xf hais ntsw-w li koj
hais ,koj sim muab mloog kom tob-b saib mas......nws yeej tsis tuaj
leej twg npe.....tab sis yus cov coj dab nyob ntawd ces zoo li pheej
raug rau yus xwb.......kuv yeej hnov ntau-au tus cov coj dab cem cov
ntseeg thiab o.....peb ces lawv hu tias cov niag txhos caug hos cov
protestant ces lawv hu tias cov niag qi muag.......tam sim no peb cov
xf yeej paub-b tias muaj ib txhia tsis nyiam hais ntsw-w li koj hais,
lawv yeej hais kom ncaj li ncaj tau....ntov ntoo yeej saib ceg qhuav
lawm thiab o.......koj lam dag xwb koj yeej yog ib tug ntseeg thiab
paub? kuv mloog mas cov tuaj hauv no yeej yog cov ntseeg ntau xwb
as....

kuamem iab,
nqe lus #1 mas tsis yog kuv lam iab liam, tab sis kuv xav tias vim muaj
internal conflict es lawv hloov xib fwb ntau zaus ces cov npasxis ploj
tag lawm, you know what i mean. tab sis vim kuv niam cov viv ncaus ib
txwm nrog pawg ntseeg no nws thiaj nrog lawv koom puag thaum tuaj txog.
kuv tsuas teb koj npaum no xwb vim kuv niam cov neej tsa muaj faith rau
christianism heev.
nqe lus#2, kuv tsuas piav npaum li muaj thiab tsuas muaj npaum li piav
no xwb. kuv xav tias tej zaum tus xibfwb tshiab no hluas dhau hwv es
txog txij nws hais txaus nws siab ces tus nyob ib cag mloog twb tshuav
fuaj cheej lawm.
cov xibfwb tshiab no mas tsis zoo li cov thaum ub peb mloog-g nyob
nplog teb lawm. muaj tej tug ho lus tsawg dhau lawm. muaj tej tug mas
ncaj qha tom church los nrog lawv ntaus qaib yuav nyiaj kuj
muaj....hehehe...muaj tej tug mas phlom moj dhau cai hwv; ntawm peb no
muaj ib yawm mus hais xov tooj cua mas kuag lus hmoob kuag lus nplog
thiab haj tseem muab haujsam lus qhuab ntuas los piv tias yog vajlugkub
no thiab laiv...hiv hiv...hiv...
txhob xav tias kuv tsis nyiam mloog xibfwb tej lus qhuab ntuas, yog
xibfwb txawjteev thej xabnam mas zaum mloog ib hnub kuv twb kam ov. hos
hauv tv mas kuv nyiam mloog yawm john heev li nawb.
all i believe in is "the ten commandments".
tseemyeej.

tseemyeej,
sub muaj npaum koj hais ntawd ntag lov...wow, cas lawv lub church ntawd
yuav ua tsis txaus ntseeg li. ces ziag no koj niam rov los teev dab
lawm lov? puas yog tim daim nyuag report church sau tuaj qhia tias nws
tso nyiaj tau $7 ntawd xwb es nws thiaj rov pauv siab los coj dab lawm?
kuv tsis yog ib tug ntseeg ib yam li koj tiam sis tej zaum kuv to taub
txawv zog koj txog ntawm qhov tias yog yus pab ntau ces txog thaum yus
tuag church yuav pab yus ntau hos yus pab tsawg ces church yuav pab
tsawg. kuv tsis paub meej meej tiam sis raw kuv xav xwb mas nyob rau
txhua lub church luag yeej muaj luag tus kom nyiaj txiag (budget) rau
txhua xyoo, yog li ntawd it is very unlikely tias church yuav budget ib
kuab nyiaj los npaj pab rau lawv cov tswv cuab thaum muaj ib siab ob
qig. txog ntawm kev pab lub dag zog kom lub ntee mus dhau mas muaj tiam
sis yuav kom rho peev los pab mas tsawg kawg kiag saib xyoom cuab duav
puas khov xwb ntag ov.
kev tso nyiaj rau church ces yog yus txawm tso ntau npaum cas los yog
tso tsis muaj record ces yeej tsis muaj leej twg paub tias ib xyoo no
yus tso pes tsawg. yog xav kom muaj record mas yuav tau open ib tug
account es txhua zaus yus tso ces muab tso rau hauv lub hnab ntawv sau
yus tus account rau mas luag cov treasurer thiaj yuav keep track tau.
kuv ntseeg tias koj niam yeej tso ntau lawm tiam sis ua li kuv hais yog
cia li tso rau lawv lub offering plate xwb ces luag yuav tsis paub, nws
yuav tsis yog. txawm yog tias ib xyoo no lawv pauv 10 tus xf los kuv
ntseeg tias tej ntaub ntawv khaws nyiaj txiag yeej tsis ploj vim xf
tsis yog tus los tuav teeg dej num ntawd, unless lawv lub church ntawd
xf ua tus tswj everything. xf, nws tsuas yog ib tug employee xwb, nws
teg dej num yog los txhawb pawg ntseeg rau sab ntsuj plig thiab kev
ntseeg nws tsis muaj power npaum li cov txwj laug. no mas yog raws li
qhov kuv tus nyob ib cag xav xwb ov.  hais ntau lawm mam ntxiv lwm
zaus, cia rau cov ntseeg mam los phua lub ntsiab kom meej zog.

hiv hiv hiv...xej aws, tej no miv miv xwb, tsi mob kuv qhov twg
li--qhov kuv tham mas, yog vim mus hnov ntau zaus dhau hwv lawm. thiab
nej pheej tham es cias tham rau nej nrog hnov, kom nej cov xf thiab
leej twg yuav thov vajtswv los, thov kom hais zoo miv miv rau txhua tus
xwb, thaum lub caij ua muaj qhua tuaj koom rooj mov noj nad...lol!
hos kuv mas tseem flexible tshaj koj lawm mas xej aws,  kuv twb hais
tias txog tom cov neeg church yus hais lus church xwb, txog tom cov
neeg coj kev cai qub, yus hais lawv cov lus xwb.  txog cov neeg tsim
txiaj, yus coj li tsim txiaj, txog me nyuam, yus nrog lawv ua si no
ned...koj mas!
txhob poob siab, tsi yog kuv lam hais, kuv yeej hnov ntau zaus thiab
qhov lawv thov es hais rau cov neeg ruam thiab ntse ntawv los kuv nyuam
qhuav mus hnov kiag los dhau li 1 lub hli no kiag xwb nawb!
yog li, txhob chim siab mas, cias peb sib kho kom nkag siab--es tej no
thiaj li tsi muaj muaj lus ntswvsiab lawm xwb...smiles kiag tso!
b2bh

phiajzeb,
yog xf hais tom church thiab lwm qhov chaw kom ua zoo, thiab nco ntsoov
mus church li yus faus yus pob nyiag tseg rau tom church lawm no mas,
yog li xej neb hais kiag ntag nawb.
qhov kuv hais no mas, yog lub caij ua muaj ib pluag mov loj noj, es yus
mus koom ua txoj kev zoosiab ntawm ua phooj ua ywg xwb.
yog ib tug xf es tsi paub nws lub caij nyob qhov twg, thiab yog li cas
li neb hais no, kuj tsi tsim nyog kiag li lawm pob....lol!
yog dhau ntawm txoj kev noj kev haus lawm, xf yuav hais npaum li cas
los thiab ua li cas los yog nws txoj kev qhuab qhia thiab ntua nws cov
members.  yog tseem hais rau lus caij noj mov li no mas, tsi paub cai
thiab tsi paub txog vajtswv txoj lug li lawm laud....hahhahahaa lol!
b2bh

phwvnyawm,
xej neb cov lus, kuv nkag siab zoo mas--koj me kwv lub siab mas tseem
ntev tshaj ntawv ntxiv os mog....smils kiag tso!
kuv twb hais tias, txog pab neeg hais, yuav tau hais lus li pab neeg
ntawv.  qhov koj hais mas, yog koj tham lawm kuv thiaj li tham kom sawv
daws hos sib kho rau xwb.  qhov kuv mas, regard kiag rau thaum muaj ib
pluag loj noj haus es tseem hais lus ntsw thiab cem xwb.  thaum lub
caij ntawv twb yog lub caij zoosiab thiab kajsiab xwb ned, yog dhau
ntawv lawm mas yuav hais li cas los tau tag.
txawm yog li koj hais no ntag laud, teb chaw no xwb muaj over li 200
tawm txoj kev ntseeg jesus, yog li muaj lawm 200 tawm tus gods, yog li
ntawv, thiaj li hais tias kom peb txob sib sib ntsw--there is no one
god is right god. yus ntseeg los yog ua kom yus zoosiab, kajsiab, thiab
sovsiab es noj qab nyob zoo xwb!
qhov koj hais tias, cov cem cem cov neeg mus church mas yeej muaj thiab
tiag mas--kuv yeej hnov hnov lawm thiab, tabsi cov no mas hos tsi yog
cov neeg nkagsiab thiab paubtab los yog ntse ned.  tsi zoo li ib tug xf
ned, cov no ses yog cov neeg ruamqauj tsi paub tab, es ncauj ntau lam
tau lam hais lus xwb os--es koj puas xav li ntawv dau cov xf thiab
mas--lawv puas yog ruamqauj, ncaujntau es lam tau lam hais lus thiab
xwb mas.... thaum zoo li no lawm, lawv txawm cem me me los yuav tau
kavliam thiab xwb tiag...lol!  yog nyob nyob es cov neeg paub tab li
peb no cias li lam cem, mas yog li koj hais lawm nawb, phwvnyawm os,
tabsi peb puas consider cov xf no ruamqauj thiab tsi paubtab li cov coj
kev cai qub cem cem nej cov mus church mas....smiles kiag!
born2behmong

xejthim,
koj yeej hais kiag li peb qhabnab kev coj noj coj ua lawm ces kuv tsis
muaj dab tsi yuav ntxiv los yog rho tawm li lawm. ua tsaug koj qhov
clarification.
txiv ntxawm tseemyeej, yog cov ntseeg tuaj hais li koj niam thiaj tso
kev ntseeg tseg mas kuj lias yog ib qho uas lawv ua /hais tsi yog lawm.
yog ntxov paub thiab yog cov ntawd yog peb qhabnab ces koj hais tuaj
ces peb yeej yuav tau nrog cov ntawd tham kom meej thiab yuav muab kev
qhuab qhia me ntsis. tab sis yog lawv tsis yog peb qhabnab ces kuj tsis
pom qab pab. txawm li cas los thov xa kev noj qab nyob zoo los ntawd
tswv yexus lub npe rau koj niam nawb.