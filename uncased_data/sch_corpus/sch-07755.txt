nej sawv daws:
nej cov paub thiab ntaus phooj ywg zoo rau nplog liab thiab thaib.
thaum lub 6 2005 no kuv tau mus txog nplog teb peb cov hmoob mas sib
ntxhi xwb hais txog txoj kev khiav tuaj rau thaib teb.
cov hmoob nplog qub ua tsis yog peb tog thiab cov nplog tau mus ncig
ib yig hmoob rau ib yig hmoob hais rau lawv tias as mes kas yuav txais
peb cov hmoob mus kom tag.yog leej twg mus txog thaib teb ces lawv yuav
tuaj tos.as mes kas yuav txais hmoob nkaus nkaus xwb.cov hmoob thiab
cov nplog lawv tuaj yeem ua tus xa kom txog rau tom dej dawb.1 lub tau
hau neeg twg mas $200.00 (per person.)
kuv mus txog nplog teb  kuv tus npawg nug kuv tias yawg yuav khiav
tuaj.kuv thiaj nug tas puas tsav yam yawg thiaj piav rau kuv li no.kuv
mus txog rau lav 52km.muaj 3 los 4 yig hais tib yam li rau kuv.lawv
hais rau kuv tias peb cov tsis muaj nyiaj thiaj tseem nyob xwb,cov muaj
nyiaj thiab muaj kwv tij nyob tim asmes kas xa nyiaj los rau lawv ces
lawv niaj hnub khiav.cov nyiaj $200.00 $50.tus muab lub luv xav lawv
yuav.$50.them cov zov daj yuav hla teb chaws nplog.$50.muab rau tus tim
thaib.$50.muab ntiav cov tas luaj thaib.tsaus ntuj ces tus tim nplog xa
hla dej naj khoos thaum txog tim thaib sab lawm tus tid mam maub ib hmo
kaj ntug los txog rau khej me dej dawb.nws rov loo mus tom ntug naj
khoom dua.tsis yog ib leeg ua xwb cov hmoob thiab nplog muaj cov luv
loj ces ua tas tus lawv tau zoo ua luag kawg li.muaj tej tus hmoob muaj
2 lub luv 2 thiam,muaj vaj tsev, liaj teb tseem muab muag khiav los
lawm.yog li cov nej paub cov nom zoo nej hais mus kom cov nom tso tas
luav (police) zov  ces yeej ntes tau xwb xwb.nej tsis ua qhov no mas
hmoob tseem niaj hnub yuav khiav los ntxiv.muaj tej tus nyob tim nplog
ces dag tuaj rau tus tim no tias me nyuam mob mob yuav coj me nyuam
tuaj kho vees cas.dag xwb txais tau nyiaj kiag ces khiav tuaj rau thaib
teb lawm.
thaum kuv yuav los tsev kuv los rau thaib teb.kuv thiaj mus xyuas kuv
ib tug kwv tij los rau tom dej dawb.nyob hauv dej dawb lawv ho ua ib
tom luam hauv thiab.cov xub los ua ntej yog cov tuav cov npe.leej twg
yuav los sau npe ntxiv lawv yuav tau them nyiaj. thaum kuv mus ntawd
cov neeg hais rau kuv tias 1 tug neeg 500 bath.kuv ho los ntsib ib tus
kwv tij khiav mus nyob pem phaka pua.nws hais rau kuv tias thaum lub 5
hli nws tuaj sau npe lawv yuav yuav 1 tug neeg 2000.bath vim nws yog
cov neeg qub khiav tom qhov tsua mus nyob ped.cov hmoob qub ces lawv
yuav kim dua ces yawg thiaj tsis sau npe thiaj rov los nyob nrog hmoob
thaib lawm.
ua ntej peb yuav txwv tau cov hmoob kom txhob khiav los ntxiv lawm.peb
yuav tau taug saib yog tim li cas.cov neeg nyob hauv dej dawb cov los
tom hav zoov los tsis coob yus mus saib xwb ces yus yeej paub.cov yuag
yuag thiab daj daj ntseg ces yog cov ua caub fab los.muaj ib txhia ces
tseem rog dua peb cov tim no.cov tej tug du dais yog cov coob.
ua tsaug
phwvnyawm yaj

yawm thaub phwvnyawm,
ua cas tav no koj mam paub naj?
tej ko peb twb hais tau ib tog xyoo no lawm os.
tseemyeej.

phooj ywg phwvnyawm,
kuv ntseeg hais tias koj cov lus yeej tsis yog tuaj tom nej lub zos
tuaj kiag. kuv tus kheej los twb raug kuv ib tug npawg dag lawm. nws
kom kuv xa nyiaj mus rau nws pib nws lub neej (yuav tsiaj los tu). peb
sib sau tau li $1000 xa mus. nws pheej tsis teb tuaj li; tos hnov xwb
nws twb nyob zos dej dawb lawm. nws txaj muag rau kuv lawm ces tsis kam
hais tuaj rau kuv kiag, tab sis ho hais tuaj rau kuv cov txheeb ze.
thov kom peb xa nyiaj mus cawm nws cov niam txiv tub. tab sis ntawm kuv
tus kheej, kuv tsis xa nyiaj mus li lawm, kuv tsuas thov ntuj thov teb
thiab thov vaj tswv kom pab nws lawm xwb.
hl

kaj tsij pab li pab tau xwb las mas...yog lawv twb muaj lub tswv yim
khiav los txog thaib lawm...tsis ntev lawv yeej yuav tau tuaj usa xwb.
ua siab ntev..ntev.
yy