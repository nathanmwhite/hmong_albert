suav yaj,
thov txim yuav los cuam tshuam nrog koj zaug nawd. nws yog ib qho
muaj kuab heev li uas koj tau tawm los qhia rau sawv daws paub tias
kuv, neohmong tsis yog koj, suav yaj, dyd, thiab tsis yog zab_square.
kuv tsis to taub tias coob tus phooj ywg cov koom seem thiab koom
txheej nrog cov resistance (kubxaj) muaj kev chim li cas rau koj thiab
dyd yav nram ntej nram ntxov li cas li, tab sis, txij kuv tawm los
nrog lawv tsis piam sam thooj keeb lom lis ntos txheej lus txuam koob
yuaj txog hmoob tej teeb meem, tshwj xeeb yog kev ua teb ua chaw ces
cia li tub qaug lawv txia liab tsuab. yog li ntawd, lawv thiaj li tau
iab liam muab kuv npe los lo ntse dej txiag rau neb thiab loj tshaj
ntawd yog tev ntxi theeb kab tim puam tshav yaj ntawg nraus tias kuv
yog koj, suav yaj los sis yog dyd puv laj fab thoob fab li.
txwm li cas los xij, txhua yam lus kuv, neohmong, tau xeeb rhawv thiab
ntos tawm tsis yog tsuab tim khawv hais tim tsum kom raug neb thiab
raug lwm tus, tiam sis, vim chim tau hais nthuav lug tso tsav pluav
rau sawv daws pom thiab soj saib ntag, yog li no muaj yam puav lus
txheej xuam thiaj khuam lwm leej lwm tus li pob qab khawv ua rau lawv
ntub tsis qaug zam tsis nyog, lawv thiaj tau noj neb nkaub tuav neb
npe tias neb luj yis qas zias tuaj xauv xeeb xyom theeb tsuj lawv kab
taug lawv lw uas yog neb siv lub npe "neohmong" no los nrog lawv sib
cav cam nyom xwb ntag.
kuv xav tsob zeem khawm plov meej rau neb, koj, suav yaj thiab dyd
paub meej tias txawm kuv tau duj yas kab dauv yas ntuas thooj keeb
puav vim nrog tsoom phooj ywg hauv sch mus mus los los no los ntawd
yog kuv tus kheej li liaj keeb ntsuam looj kiab tom txwv ntawm kuv
ntiag tug xwb, kuv cav tsis tau xib xub ntsia ntsees thiab yoj cev
yiag loo los tim teem tiag neb qab pwm chom ib qho hlo li qho leej tau
xav thiab xauv xeeb hais rau neb ntawd kiag li.
kawg no, vam thiab cia siab tias koj, suav yaj thiab dyd neb yuav to
taub zoo thiab yuav zam kham rau lub txheej yim no. dhau ntawd, vam
tias neb yuav pluam ntswg dej ceev no es tuav nej li txheej txhiaj
meej mom zoo.
ua tsaug,
neohmong

***@yahoo.com (neohmong) wrote in message
zoo heev, suav thiab tijlaug dr. yang dao, neb cia li zoo siab thiab
zam txim rau neohmong xwb los ma. luag tejlaus hais tias nqaij dawb
lam xeeb kas. tim neohmong lub qhov ncauj ntawd es, nej thiaj mag cem
pub toj puv hav. luag hais tias nyuj ua nyuj thauj, nees ua nees ris.
zaum no, nyuj los txais nra, nees los txais tawb lawm ces nej nra sib
lawm los ma, puas yog? :):)::):):)
neohmong, koj yuav chim tsis tau rau peb leejtwg, rau qhov koj zoo koj
siab los lees koj lub txim ntawm suav and tijlaug dr. yang dao nkawv
nawb. cia sawv daws ntsia mus saib leejtwg ho yuav yog neohmong's next
victims.

neohmong ruam aws koj txawm yuav hais li cas los tsis muaj neeg ntseeg
koj os. koj yuav txia ua tsawg leej los neeg yeej paub koj lawm. tus
neeg ntseeg koj ces ntse yog neeg ruam xwb os. txij li kuv qhia rau
tebchaw tias koj yog shoua yang koj twb pauv koj qhov style sau ntawv
lawm ntau. koj txawm yuav zais npaum twg los teb chaws yeej paub tas
lawm os. ua txoj ua ib lub npe li ub li no tuaj tsis kam lees es koj
xav tias ntse neeg cia li yuav ntseeg koj. yog thaum twg tsis muaj
shoua yang lawm ces yeej tsis muaj koj lawm thiab los mas. txawm li
cas los koj qhov reputation thiab integrity ces yeej kawg tas hauv ris
lawm os. tsis tag li xwb neeg yeej paub tias koj tus thawj coj yog
yang dao thiab tej koj ua phem, rhuav tsem hmoob no yog yang dao kom
koj ua xwb. tej uas niaj hnub sau ntawv mus foob hmoob rau ub rau no
thiab foob vp lawv cov kubxaj los twb yog nej cov pro-communist xwb
nev, thiab nej tus thawj coj twb yog yang dao xwb nev. nej twb sau
ntawv mus foob laos family kom state tuaj audit lawv es state twb tuaj
audit lawv, lawv twb mab lawm ne. kuv hnov tias thaum laos family mag
audit mas nej zoo siab kawg no ne, tab sis ntuj ho tsis pab, es ho
tsis mag txim ab tsi loj, tshouas yog ntuas kom siv nyiaj muaj chaw me
ntsis xwb.
mam li nrog koj tham dua, sim hawm mus ua paum lawm.
amen

***@yahoo.com (nkaujnyiag) wrote in message
nkaujnyiag, zab_square thiab neohmong ces twb yog koj niag phoojywg
suav yaj ntag. thaum neohmong rov thov txim ntawm suav yaj ces twb yog
nws rov thov txim nws tus kheej xwb. ntseeg kuv nawb, suav yaj,
neohmong thiab zab_square yuav muab koj do kom koj yuam kev ntxiv.
tsis tas yuav nrog cov neeg ntawd siv tham lawm. koj puas pom thaum
kuv nyuam qhuav tshawb tau hais tias suav yaj yog neohmong thiab
zab_square no, neohmong hais lus mas tsuag kawg. tom qab no, nws siv
zab_square los hais lus phem phem lawm. koj ceev faj peb tug no yog ib
tug xwb.
kuv mam email rau koj txog lawv peb tug no nawb.

yawg ntoos tsuab,
cas koj yuav mus paub zoo ua luaj li.  ntshe koj paub tshaj qhov paub
lawm pob.  zoo heev, ua tsaug ntau rau qhov koj tseem muab txhiaj peej
rau kuv thiab.
khwv koj hwv lau yawg ntoo ntsuab aw, txawm yog koj yuav pab thiab xav
pab nkaujnyiag ntsub lub chib no npaum li cas kom dhau los ntshe yuav
pab tsis tau li ho.  ua li luag tej laus hais, "ruam ntxiv ruam, khib
ntxiv khib" ces yog zoo li koj thiab nkaujnyiag neb ntag lau.
neohmong

neohmong , ua cas koj yuav hais tau ib cov niag lus peb ib txwm
tsis tau nhov dua li nas  nej leej twg puas puab pe tau thiab ? hmoob
phau ntawv dictionary dua ghov twg lawm  zoo li lus co txuam lus hmoob
zoo li lus nyab laj txuam lus hmoob  zoo li lus suav txuam lus hmoob
. thov koj gha pub peb suav dlawg paub hab puas tau ? ua le caag bee
moua twb tsi sau ntawv cob fab rua peb pum hauv nuav hab lau.
thov lub txim sab tsam tim lwj fab khuam tsawv ntswv lub ntsws rau
kuv thiab mog  neohmong .
lostsua

lostsuas,
puas yog koj xav thom kuv mad?  thov txim yog koj tsis paub kuv cov
lus ces ntshe yuav pab tsis tau koj li nawd.  lwm yam lus, li lus co,
suav, thiab nyablaj ces kuv tsis txawj hais li nawd, kuv tsuas txawj
hais lus hmoob xwb.
neohmong

suav yaj,
zoo heev uas koj ho rov los tshab meej tawm tias wb tsis yog ib tug
neeg li ib txhia tau iab liam ntawd.  txawm li cas los xij, kuv ntseeg
hais tias cov phooj ywg feem coob nyob hauv lub rooj ncauj lug cua
tsav puam no yuav paub meej lawm hais tias koj, suav yaj, thiab kuv,
neohmong tsis yog ib tug neeg li vim hais tias wb cov tes ntawv mas xu
deb heev li (xu deb li nyob asmeslikas teb thiab nplog teb diam).
kheev lam kuv tus tes ntawv askiv zoo cuag li koj tus hauv qab no xwb
ces kuv tuaj yeem lees los ua koj tus ntxaib (twin) kiag los yeej tau,
tab sis yog zoo no xwb ces txawm yuav nyiam muab wb los sib npuab los
ntshe yuav tsis lo li ntag vim wb sau ntawv sib txawv deb dhau hwv.
koj muab tau ib qho qauv piv txwv zoo kawg rau cov phooj ywg uas tsis
paub tias wb yog leej twg rau leej twg, coj mus xav, vam tias lawv
yuav kawm tau koj cov lus.  txawm leej twg yuav iab liam wb li cas los
tsis tseem ceeb, qhov tseem ceeb tiag yog wb nyias paub nyias tus
kheej tias wb yog leej twg lawm xwb ces zoo heev li.
ntawm koj tus kheej, kuv keev hnov luag tej cav txog koj lub moo los
lawm thiab tab sis kuv yeej tsis tau muaj cib fim ntsib koj thiab tau
tuav tes nrog koj ib zaug hlo li ntag.  thaum pom koj cov lus teb hauv
qab no tag lawm, kuv zoo siab twj ywm tias koj yog ib tug tub txawj
txeeg tub sis kws uas tshwj xeeb lawm tiag.  kuv ruaj siab tias ib
hnub tom ntej no yog muaj zoo hwv tsam no kuv yeej yuav tsum ntshib
koj xwb.
hais txog hmoob tej teeb meem no ces peb yuav daws tsis poob yooj yim
kiag li, tab sis peb maj mam tshoj keeb tuav hauv thiab luj yim txeev
txam daws txo npaum li qhov peb ua tau xwb.  qhov tseem ceeb yog muaj
nej ib txhia ua xyiv fab hlo mus ntoj luag kab taug luag lwm, noj luag
qav hais luag lus khov khwb kho lawm ces nyaj tsis ntev no nej yuav
los pab tau peb hmoob lub neej lawm, kuv tso siab rau nej cov kawm
ntawv qib siab.
kawg no, zoo siab tau ntsib thiab paub koj.  yog tsis ua siab deb no
ho sau ntawv mus xyuas kuv tau ntawm ***@yahoo.com.  cia siab
tias yuav tau nrog koj ntaus pwm txoj kev yuav los txim kho hmoob lub
neej ntxiv mus xwb.
ua tsaug!
neohmong

cov kwv luag sawv daws,
ua tsaug ntau rau nej cov lus nrog feeb tim khawv tias kuv thiab suav
yaj wb tsis yog ib tug neeg.  kuv thov fim thiab hwm nej sawv daws
tias nej yog co neeg thoob tsib to nrog.
cia muab hais ua niag ntuj nrag lus, txawm hais tias nej sawv daws
feem coob pom meej paub tseeb hais tias suav yaj wb tsis yog ib tug
neeg no lawm los, tog phooj ywg sab tod (cov tsis nyiam kuv lub tswv
yim) yeej tseem iab siab qees thiab xav qhwv quav tsawv tias kuv,
neohmong yog tus ub tus no, muab kuv xyav npuas rau tus yau mus dhau
tus hlob, mus ti nkaus rau dyd.  li cas xij peem, kuv pom hais tias
lawv (cov tsis nyiam kuv lub tswv yim) yim muab kuv lo rau tus ub tus
no ces kuv yim pom lawv tej chaw mob yab xwb.
cuag li pheej yuav thuam lawv (cov tsis nyiam kuv lub tswv yim), tab
sis yeej muaj tseeb thiaj hais, qhov lawv heev tiag tiag ces yog heev
ntawm ntug cub nkaus xwb.  ua li kuv twb keev hais los lawm, yog ua
rau cov nyeg hauv yus vaj yus tsev mas heev tshaj plaws li ntag, tab
sis yog hais txog cov qus sab nraud mas pos tw thoob xwb.  txhais hais
tias, lawv cov tseem yeeb ncuab tiag tiag tsis yog cov qus (nplog
liab) tiam sis yog cov nyeg (cov tsis nyiam lawv lub tswv yim los sis
tsis koom/caum lawv).
ib qho ntxiv, lawv qhov chaw muag (mob yab) uas lawv qhia rau peb pom
mas yog thaum vp mus ntsib cov ntseem ntseem nom tswv nyab laj tuaj
hanoi tuaj thiab vp tso vp cov tub txib mus cuag nyab laj rau hanoi
thiab mus cuag suav liab rau tuam tshoj, lawv ua suav txo yias tsis
nroos ib los kiag li ntag.  tab sis yog lwm tus mus ntsib tseem fwv
nplog los mas lawv qw puv toj puv pes tias yog "pro-communist,
pro-ntr, communist, traitors," etc. nej mam hais.  thaum pom tias lawv
coj li no lawm, coob tus thiaj xav nrog lawv sib ntsuas cwj seb dej
tob los dej ntia.  thaum nqis tes nrog lawv sib kom pwm hauv pawv pas
dej kiag lawm, thiaj paub meej tias lawv tej thiv meem thiab txoj cai
yog qoov saws txhua tus uas tsis koom sob koom yim nrog lawv tiag.
hais ntau mas ntau dag, tiam sis qhov kawg qab kawg thu tiag tiag ces
yeej pom meej tau hais tias, peb cov tsis koom tes nrog lawv los sis
tsis nyiam lawv txoj cai ua teb ua chaw zoo li kuv, neohmong thiab
suav yaj, thiaj ua rau lawv ntxub heev thiab tsis txaus siab nrog kiag
li.  yeeb vim li no, neohmong thiab suav yaj thiaj rais los ua lawv
thawj tug yeeb ncuab loj heev, nyob hauv lawv lub siab ntag.  xam hais
tias lawv tus xeeb ceem coj cai pwm tsav kus kes no ua rau lawv poob
qab deb heev thiab npog lawv qhov muag tsaus ntuj nti xwb.
nyab xeeb nej sawv daws,
neohmong

neohmong,
ua ntsuag sau ntawv hmoob tob hwv. koj tsi pom suav kab ntawv hais
tias nws twb nyeem tsis tau ntawv hmoob es tseem kom lwm tus los nyeej
rau nwg mloog no lov? i have strong doubt shoua might not get your
humble message.
ms

los tsuas,
kuv tseem yuav muab nqe lus koj nug no sau tawm no tab sis koj twb ho
muab hais tawm lawm, tab sis kuv second koj.   kuv yuav muab qhov
topic no post tawm ua ib qho new message es cia saib tib neeg yuav
tawm tswv yim cas.  cov lus uas neohmong pheej tau siv ntau zaug es
hmoob yeej tsis paub (except the inventor) ntawd, kuv xav hais tias
neohmong yog tus tsim tawm xwb.  hos muaj ib txhia lus uas neohmong
siv mas kuv yeej tau hnov lwm tus siv dua los lawm thiab.  mam tham
dua lwm zaus.
muas pos
=======================================================

yajsaub,
ua tsaug ntau rau koj cov lus.  koj yog hais lus yuam kev rau kuv lawm
xwb, qhov koj sau hais tias kuv "act so dirty toward a hmong lady in
the person of laura l. xiong, who should be respected from time to
time for her international
actions when these are well founded" ntawd tsis muaj tseeb.  koj yuav
tau mus nyeem kuv cov ntawv dua kom meej meej tso mam los hais li koj
rau hauv no nawd.  nyob nyob, kuv tsis lam taus lam sau ntawv phem rau
leej twg li nawd, koj yuav pom tias txhua lo lus phem, in your own
mind, "dirty" ntawd, kuv tsuas yog rov muab tus kws sau (the author)
ntawd cov lus sau rov teb nws xwb.  hais txog ntawm nkaujnyiag, kuv
lees tias kuv yeej tau nrog nws sib cav mus mus los los ntag, tab sis
txhua yam lus kuv hais/teb nws yog siv nws cov lus rov rau nws xwb.
qhov tseeb kuv rov "muab nws roj kib nws txav" li tej laus hais.  tab
sis yog cov tsis to taub kuv tej lus ces pom tsis tshab kuv cov ntsiab
lus xwb.
sys, yog koj mus tshawb tau kuv ib los lus hais qias neeg rau
nkaujnyiag li koj lo lus "dirty" (your own word), ces kuv mam li mus
kiab khais nkaujnyiag thiab mam tuaj thov txim rau nej sawv daws txhua
tus hauv sch no twb tsis lig nawd, hos yog koj mus tshawb tsis tau no
seb koj ho yuav hais li cas?  kawg koj yuav tau nqos koj li lus lo
"dirty" ntawd rov qab kom tas nawd.
ua tsaug,
neohmong

moobsib,
vim kuv tsis txawj ntawd askiv ces thiaj siv ntawv hmoob xwb.  tsis
tas li ntawd, vim peb cov lus hmoob niaj hnub no muaj tsis txheej tsis
txhua (peb ua plam tag ib txhia niam lus lawm) uas zoo siv kom raug
qab quag, yog li ntawd, kuv thiaj li siv lo puav lus hmoob qub qub kom
hais meej rau tej kab lus xwb.
tij laug hmoobsib, thov ua tsaug ntau rau qhov koj tuam kuv ib tsaug
taw nawd. cia txij no mus kuv mam li siv peb cov lus hmoob-lus-paj
paws uas peb niaj hnub siv no xwb thiaj tsis cov nyom rau ib txhia
phooj ywg nyeem.  qhov yooj yim ces cia peb siv peb cov lus hmong taj
laj-hmonglish/hmongthaish/hmonglaoish/hmongchinish; piv txwv, "kuv
maij paub hais tias nws pais study tom hoos hias lawm no as."  muab
txhem tawm thiab txhais ib lo zuj zus tau li no: kuv = hmong; maij =
thai; paub hais tias nws = hmong; pais = thai/lao; study = english;
tom = hmong; hoos hias = lao; lawm no as = hmong.
kuv sorry uas tau ua rau ib co phooj ywg confused kuv cov lus yad dhau
los los txog rau hnub no.  yog nej sawv daws tsis qhia (give me
feedback), ces kuv yeej tsis paub tias muaj ib txhias tsis to taub kuv
cov li no nawd.
ua tsaug,
neohmong
ps:  hmoobsib, kuv xav tias tag nrog sawv daws feem coob yeej tsis
paub tias kuv, neohmong, los koom nrog sawv daws sib tham hauv sch no
yog kuv tshaw thiab xav tau dab tsi li ho? seb koj ua tij puas paub
xwb?  yog koj tsis paub lawm thiab ces kav liam, cia lwm hnub wb tau
tshab khob caw no kuv mam li piav qhia koj mloog.