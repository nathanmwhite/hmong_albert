cov phoojywg,
muaj ib yam uas khuam hauv kuv lub siab lo lawm ntev. qhov khuam siab
no yog vim hmoob tej dab neeg hais tseg hais tias vaj tswb tshoj leej
txiv yog npua. tej no kuv xav hais tias yuav tsis yog qhov tseeb. vim
nws scientifically impossible uas ib tug taw npua yuav los deev tau
tibneeg kom muaj menyuam. kuv xav hais tias yuav tsum yog muaj neeg
muab hmoob tus vaj tswb tshoj piv mus rau tej niag tsiaj uas ruam
tshaj plaws xwb. tejzaum kuj yog luag (suav) tis npe rau nws, tej zaum
kuj yog yus (hmoob) chim rau nws dhau uas nws ruam heev es thiaj cia
luag muab yus haiv neeg thiab lub tebchaws txeeb tau lawm es thiaj tis
lub npe phem phem no rau nws.
raws li lus suav, lo lus tswb no yeej thooj li suav lo lus rau npua
tiag, tabsis lus hmoob mas yog lub tswb xwb. kuv ho tsis paub hais
tias suav lo lus rau lub tswb ho hais li cas (anybody, zhen or tseza,
please help on this). lo lus tshoj yog state lossis kingdom, piv txwv
li peb niaj txhis hais tuam tshoj, xov tshoj, tswb tshoj etc.... yog
li ntawd, lo lus vaj tswb tshoj no ces yog tus vaj rau lub tebchaws
tswb tshoj xwb. nws tsis yog lub npe neeg li qhov uas sawvdaws totaub
lawm.
http://en.wikipedia.org/wiki/chu_%28state%29
kuv ntseeg hais tias nyob rau tiam no, cov tswb uas nyob rau daim duab
no yeej yuav tsum muaj meaning heev, yog li ntawd, thiaj raug tis lub
npe hu au tswb tshoj. peb mam sib cog nyeem thiab kawm thiab sib qhia
mus ntxiv. kuv ntseeg hais tias muaj ib hnub, peb yeej yuav muab tau
qhov tseeb coj los hais. raws li kuv nco tau, tej tub tshawb fawb los
yeej xav hais tias haiv neeg kav lub chu state ntawd mas possible yog
hmoob.
hl

py hmoob_lao,
kuv kuj yog ib tug nyiam kawm dab neeg hmoob heev, hais txog vaj tswb
tshoj txiv yog ib tus taw npua no, kuv yeej ib txwm tsis ntseeg li,
tsiaj thiab noob neej cov ntshav yeej xeeb tsis taus me nyuam ib zaug
li. qhov kuv ntseeg mas kuv ntseeg tias tswb tshoj niam mus deev neeg
zej zos sab nraum es muaj tswb tshoj, thaum tswb tshoj loj hlob los
tswb tshoj yeej tsis muaj txiv tsuas muaj niam xwb, tswb tshoj thiaj
tau nug nws niam tias nws puas muaj txiv, nws txiv yog leej twg, thaum
ntawd nws niam yuav qhia tias yog yawg hmoob los suav ntawd deev kuv
es muaj koj no los ntshai tsam ncha teb chaws tias tswb tshoj yog me
nyuam tsaub, thiab yuav txaj qhov muag rau lub teb chaws nws nrog nyob
ntawd, nws niam thiaj tsis qhia qhov tseeb, nws niam thiaj qhia tias
nws txiv yog tus taws npua, tiam sis zaj dab neeg hais mas tsis yog
nws deev tus taw npuas es muaj tswb tshoj, nws niam hais tias tus taw
npua tso ib taub zis es nws niam mus ncaj mus hla tawb zis ntawd es
muaj tswb tshoj, tom qab no ib txhia txawm muab hais tias yog tswb
tshoj niam deev tus taw npua lawm. qhov tseeb ntawm zaj dab neeg yog
tswb tshoj niam mus hla taw npua tawb zis es cia li muaj tswb tshoj
raws li tswb tshooj niam piav rau tswb tshoj,
zaj dab neeg hais tsis txhais lub ntsiab tus neeg uas deev vaj tswb
tshoj niam,  tswb tshoj niam qhia rau neeg zej zos rau qhov uas yuav
peem tsis tsheej taus mus ua tau me nyuam neeg thiab tsiaj li nws niam
hais. lub caij ntawd neeg tseem tsis tau xav txhij txhua li txheej nim
no, es yuav muab tswb tshoj niam zuaj nug kom kawg seb yog li cas tiag
ces txog kawg yeej yuav paub tus neeg deev muaj vaj tswb tshoj ntag,
raws li kuv xam pom ces yog li no.
hais txog ntawm daim duab suav sau tseg ntawd los xyov puas tseeb,
ntshe zoo ib yam li hmoob piav hmoob tej dab neeg rau neeg sau xwb,
thiab lub caij ntawd ib pab neeg muaj ib tus vaj coj kav pab pawg neeg
ntawd, mas lub npe chu no tej zaum yog ib lub teb chaws lawm raws li
kuv tsom xam ntawm yus tus kheej.
ytk

hmong-lao,
nyeem cov npe fuabtais (xiong) kws koj sau nuav hab lub npe ntswb
tshoj le koj has ntawd, kuv yeej muab tsi nraug lub hauvpaug ntawd le
hab.  nyob rua huv suav le keebkwm ces tej ntawd puav leej yog suav
xwb.  vim qhov moob muaj keebkwm nyob rua huv paajhlwb kws ncu tau
moog txug rua peb tam xwb.  dlhau ntawd ces yog kwsfuam, paajfuam, hab
lug fuabcua taag lawm.  qhov ntawd yog qhov kws txeev coj peb moog
poob rua txuj kev ntshaw.  kev ntshaw txeev coj peb moog rua  kev vwm
vim yog hastas yug ncaav tsi ncuag yaam kws yug ntshaw ntawd.
qhov nuav tsi tau suav hastas peb tsi muaj peb tej puj koob yawm koob
nyob suav teb rua txheej thau u tsi muaj fuabtai.  nwg yeej yuav tsum
muaj hab, tamsis tej ntaubntawv ho muab teev ua lug suav taam lawm
xwb.  yog saib moog le peb moob lub neej nyob rua lostsuas teb tau le
250 xyoo lug ntawd, tej npe tuabneeg hab keebkwm yeej poob moog rua
huv tej ntaubntawv lostsuas taag lawm.  peb tuaj nyob rua meskas teb
nuav los tej npe hab tej keebkwm los kuj moog rua tuab zeem ntawd.
qhov txawvzog ces peb paub sauntawv moob rpa es peb ho rovqaab teev
peb tej npe kuas moos xws le moob.
txawm yog hastas, kuv yog moob tamsis kuv lub npe hu ua tony lawm,
ntev moog kuv lub npe yuav tsi tseem moob.  qhov kws yuav taug tau ces
yog kuv sauntawv moob lawm.  txawm yuav muaj lub npe hu ua tony los
ntaubntawv moob yeej taug tau hastas, kuv tseem yog moob.   qhov ntawd
txhajle tsi coj peb moog poob rua txuj kev tshaw es yuav moog zuas tej
npe kws zoo yuav thooj moob le npe lug ua moob.
tej npe chu yeej has tsi tau hastas yog tswb vim hastas suav yeej muaj
cov tuabneeg npe hu ua chu le naj nub nwg nuav hab.  qhov tseeb yog
peb tsi muaj ntaubntawv tuav tej npe ntawd le peb muaj rua naj nub nwg
nuav.  yog peb muab tsi tau lub hauvpaug ces kawg dlhau moog ua
paajfuam, lub fuab lug cua lawm xwb.