hais txog kuv, txij li thaum kuv tsim meej, kuv tsis paub ntuj siab
npaum li cas, teb dav txog qhov twg, tiamsis tej nyuag qhov zeb qhov
tsua ua nyob rau tsua pham lav pham kais, qaum dej nej fees, raug kuv
nyob ua du dais, hais txog kev ua cobfab, lub mos txwv kuv twb tsis
ntshai vim muaj roob muaj hav thaiv, qhov kuv ntshai yog kev tshaib
plab, khiav tsis dim ib zaug li
es nej leejtwg ho yog me nyuam cobfab thiab??
alien_farmer

alien, yog koj tseem xav paub tias cov ntshav cobfab puas tshuav lawm
no kuv xav tias tseem tshuav coob heev os.  kuv yog ib tug thiab
tabsis tsis yog nyob ze koj thaj tsam.  kuv yog cobfab muang mok, roob
phamcaub 8,000 ft elevation above sea level.  txhua yam cobfab txhua
qhov txhiaj chaw tau ua, noj, pw, tsoquav zoo li cas ces kuv tau ua
tag nrho tib yam li koj thiab os.
tom,

tus npawg thomas,
zoo siab tau paub tias koj kuj yog ib tug cobfab thiab, tsis yog hais
tias peb los yog kuv yuav khav txog cobfab, kuv tsuas qhuas peb niam
thiab txiv, peb haiv hmoob uas siab tawd thiab ua tseem tsis tau tsa
tes rau nplog thiab nyablaj liab, ua li luag tus asmeskas hais "give
me freedom or give me death" kuv mas qhuas peb cov hmoob ua xum tuag
es tsis xum mag caij tsuj, vim hmoob yeej muaj keeb kawm theej txhoj
thaum ub los hais tias hmoob nyiam kev ywjpheej, tus siab tawd ces
tuag rau txoj kev ywjpheej li cobfab, tus siab me ces nyob li dev tsis
muaj tw nkaum hauv vajloog tsem rau ub rau no, koj xav puas yog
thiab?? zoo siab tias koj tseem lees tias yog ntshav cobfab
alien_farmer

npawg charlie,
hais txog peb txoj kev txom nyem ua cobfab, tsis hais xwb, yog hais,
mas tu siab kawg, hais txog ntsev, cobfab xum ev ntsev es muab nyiaj
daim nyiaj choj faus nrog zeb nrog av, hais txog khoom noj yug siav
yog plawd toov laj, nplawd txoob, txhua txhua yam qos, koj puas tau
noj nplooj ntoo maj thiab?? muab hlab ces ntsw ntsev noj kuj cawm tau
txoj sia me me thiab, es nplooj qhos ntoo ne?? thaum ntawd noj qab
kawg thiab, txhob noj nyoos nawb, muab haus siav tso mam noj thiaj
tsis cem quav, thaum tsis muaj tshuaj lawm, cov roj teeb kuj sim los
mus pleev kia txhab los zoo thiab, (alkaline acid) hlawv tawv nqaij ua
caws pliav tseem nyob ho!! alas, cov tsis tau ua cobfab ces tsuas niaj
hnub tsem rau qab teb qaum teb txhua hmoob site nyob rau online, ua li
kuv tau hais rau thomas, tus tseem tseem cobfab thiab ntshav hmoob
tiag tiag ces txawm tuag rau txoj kev ywjpheej los yeej tuag tsaug tau
zog,
nej cov nyuag dev ua niaj hnub tuaj tsem hauv no na, nco ntsoov tias
muaj tswv pub es luag niam muab roj muab ntshav mus pua es nej thiaj
tau kev tuaj zaum tej tug niag rog rev rau asmeskas tej nyuag tw check
nawb, nco ntsoov seb leejtwg yog nej tus tswv nawb, thaum kawg kaj
tsij los haim pob txhav thiab zov vaj zov tsev...
alien_farmer

phooj ywg alien, kuv li sais niaj hnub no kuv tseem ua npau suav tua
nyablaj hos.  tej zaum ib xyoos twg npau suav sibtua nrog nyablaj li
ob peb zaug yeej tsis ploj li as.  ntshe ua li ameskas cov qub tug rog
hais, kuv muaj vietnam war syndrome lawm ho.  nej puas ua li mas?
txoj kev txomnyem thiab tauzoo peb tau noj li cas lawm los nco ntsoov
cov tseem nyob tom havzoov nawb cov kwvtij.
tom,

alien aw!!!!
tej koj hais no ces kuv yeej tsum tag los lawm.  nyablaj tua phom loj
tuaj tawg saum peb tej tobhau.  kuv pog lawd tseem kom peb noj av
tibsi... av los kuv noj lawm os...
kuv ces thov nyiaj ssi noj los yeej tau, you know... i have the
syndrome.
charlie

charlie,
hais txog av mas kuv tsis tau noj, yog vim li cas es koj pog thiaj kom
nej noj av?? kuv hnov hais tias nyob rau cobfab tebchaws muaj ib cov
av mas daw ntsev heev es moslwj thiab tujkum pheej noj, puas yog koj
noj cov ntawd???
hais txog nyiaj ssi mus thov yeej tsis txhaum li os, tiamsis txhob mus
nawb, cia rau cov ruam ruam li kuv no mus xwb
alien_farmer

npawg thomas,
koj ua npau suav tua, hos kuv mas ua npau suav khiav nyablaj xwb, tej
zaum mas kuv ua npau suav tias kuv tseem nyob nplogteb es tseem tab
tom yuav npaj khiav los mus rau thaibteb los mus hla dej najkhoos raug
nyablaj tua mas kuv dhiav rau hauv dej mas cas kuv ua tau pa hauv
thiab no tiag, aub ntshe kuv muaj symdrom ib yam li koj thiab charlie
alien_farmer

alien,
noj av yog ib yam supernatural belief los ntawm cov laus.  niaj hnub
no los kuv yeej tseem tsis paub hais tias noj av yog zoo dabtsi.
tabsis, thaum peb noj av tag ces zoo li nyablaj tua phom loj tuaj los
zoo li txawm dhau peb lawm.  npaj peb khiav no hmoob tuag lawm coob
heev - cov tuag tshaib los muaj, cov raug tua los coob, cov ho raug
nyablaj txhom es muab tua ntawm tej kev los coob, hos cov menyuam uas
niam txiv khiav es tsis tos muab tso rau tom tej hav zoov los coob
npaum li ntawd. txawm lino los kuv yeej tsis chim hais tias yog vim
gvp lawd li vim yog nyablaj nplog liab lub siab phem siab tsis zoo
xwb. yog tseem yog teev, xeeb, xejthim, thiab neohmong lawd plaub tug
no raug tso tuaj tom qab lino mas ntshai lawd haj yam yuav foob peb
loj tshaj no.....
alien, es koj khiav nyob sab tebchaws twg... thaum ntawd koj luaj
licas.  thaum ntawd kuv tabtom muaj li ntawm 8-9 xyoos. yog kuv txawj
tua phom ntshai kuv twb tuaj tsis txog lawm.  ua yawg hlob gvp tsaug
uas nws tau tho lub hau kev uantej tuaj lawm es peb thiaj peem tas zog
tuaj caum tau nws... thov poj yawm pab kom nws tsuas muaj yuav nrog
peb nyob mus ntev lawm yav tom ntej...
charlie

cobfab qhov phem thiab qhov zoo mas kuv tsis paub tiam sis kuv ntseeg
tau tias lawv yeej tau txoj kev tws txaus nkaus lawm. txog thaum ib
tug tib neeg cia li khiav mus nyob hav zoov hav tsuag ua dab tsov luag
li lawv lawm mas yeej muaj qhov ua rau lawv no nyob tsis tau nrog
pejxeem nyablaj thiab nplog liab.
txawm li cas los nyias yuav tau thiv thaiv nyias tus kheej.  txawm twb
yog peb cov nyob hauv no xwb los niaj hnub tuaj sib cav thiv thaiv peb
tus kheej tsis pub leej twg hais tsis haum yus siab los puas sis sib
hais kom ob leeg tau taub lub ntsiab.
kuv ntseeg tau tias muaj coob leej ntau tus tau yog cobfab uas lawv
thiaj tseem muaj txoj sia nyob.  nyablaj yog ib co neeg tsis yuav cai,
qhov lawv hais thiab qhov lawv ua tsis yog ib qho.  thov kom sawv daws
ntseeg lawv los txhob ntseeg tag-g vim rau qhov hais tias cov teb chaw
loj li usa, ussr, china, los puas sis cov koomhaum loj li un kiag los
lawv twb dag tau.  yog li peb hmoob xwb ces lawv yeej yuav dag kom
txog hnub hmoob tsis muaj noob.  kuv tsis yog tsis nyiam nyajlaj thiab
nplog liab tiam tsuas yog tsis nyiam lawv lub niag siab phem txias
ntshav xwb.
tseem hnov lus paj paw hais tias muaj nyablaj tuaj kom hmoob cov muaj
npe kom koom nrog lawv es kom hais hmoob tsis txhob tav ntr no.  thaum
yuav tau saj ces lawv kom hmoob nrog lawv tsaj tiam sis thaum tau noj
kiag lawm ces lawv hais tias hmoob ces muab ua kom ploj.  lub niag
tswv yim no lawv twb siv los ntau txheej lawm es peb hmoob tseem kawm
tsis tau thiab lov?
sib hlub mog hmoob.
yias

yia,
hais txog nplog liab noj dev mas kuv ntxub kawg li os, kuv los lua
nyab laj noj dev tau 2 xyoos mas, lawd kom peb mus kawm ntawv, mus
kawm mas lawd qhia txog asmeskas txoj kev phem, peb me nyuam yaus xwb
los qhia peb kom peb ntxub asmeskas xwb, tsis qhia ntawv, nyablaj kom
peb kawm "npuv thoob khwb cais" hais txog txoj kev ntxub asmeskas xwb,
kuv nco tau nyablaj muab tau ib phau ntawd "comic" depic uncle sam nqa
ib lub hoobpob loj loj pov rau nplog tebchaws tawg tag,
cov phoojywg sawv daws, nej txoj lam ntseeg nploj nyablaj liab nawb,
tsam rau noj li lawd noj dev
alien_farmer