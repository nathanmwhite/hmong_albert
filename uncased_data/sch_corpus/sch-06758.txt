nyob zoo kwv pov:
kuv qhiv internet, kuv pom koj cov lus nug. kuv thiaj xa kuv qhov
contribution me me tuaj txhawb koj. lus askiv muaj ntau lo lus uas peb
lus hmoob tsis muaj. kuv thiaj lam muab ob peb lo lus hauv qab rau koj
coj mus xav. lo lus science mas txhais tau ua txuj, tab sis yuav tsum
specific saib yog txuj dab tsi. vim hais tias science mas yog ib lo
lus general xwb.
nob zoo.
dr. yang dao
............ original message ...............

pov,
kuv tsuas paub kuv lub npe xwb.  kuv lub npe hu ua txawjxab txhais ua
lus eekiv ua philosophy.  qhov no tsis yog kuv lam hais.  lus hmoob
yog txawjxab.  lus suav yog zhexiang.  lus hnubpeev (japan) zoo li yog
tekasa no sub (kuv nco tsis zoo lawm).
thaum peb txheeb hais tias cov lus hmoob qub qub no puas muaj lub
ntsiab lus yog raws li peb xav mas peb yuav tsum tau muab piv rau lus
suav mandarin thiab lus hnubpeev.  lus hnubpeev mas ncaim ntev heev
lawm.  tshuav tsawg tsawg lo lus lawm xwb. piv li lub tsev, thaum ub
hmoob hais tias wwptsiev; lus suav thiaj li hais ua ciab (jia), lus
hnubpeev thiaj hais ua wb-tsib (utsi).  cov lus qub qub uas siv mus
rau saum lus suav mas feem ntau poob lub suab ntawm hauv ntej.  thaum
ww thiab p poob lawm thiaj tshuav tsi xwb.  cov lus hnubpeev ces lawv
muab ob lub suab sib tov rub tawm.  lawv muab ww ua w ces poob p lawm
ces tshuav tsi.  lawv lo thiaj lis yog utsi.
yog peb muaj ib pab neeg los zaum ua tib zoo xav mas peb yeej yuav
nrhiav tau peb ib cov lus hmoob uas thaum ub peb muaj tab sis txij li
peb poob teb chaws los lawm ces peb tsis siv lawm rov qab los siv.
piv li:
brave:  nchai
tuj: by itself
ywm: quiet
laj: a partner
phij: to go along; to be with; to be part of
nej yuav tau ua siab ntwb ntev.  kuv cov lus zoo li lus dab xwb.  mam
nyeem mam xav.  xav mus ntev ntev, nej thiaj xav tawm.
tzexa

ua tsaug os... yawm txawjxab. yuav tau nthuav le ko qha peb hab mas
peb txhaj txawj lug moob ntxiv, hab txhaj to taub tas tas chivkeeb lug
hmoob has le caag tag.
movtshua,
ms

cov kwv tij txhua tus nrog rau dr. yang dao:
thov ua tsaug ntau rau nej cov kev pab kuv zaum no.
xeeb thiab dyd, neb hais yog lawm, muaj tej los lus yuav tau muab siv
tim tseeb (specific) mas thiaj txhais tau meej.  tab sis thaum kuv
txhai cov ntaub ntawv lawv muab rau kuv ntawd, nws kuj tsis sau tim
tseeb, e.g., "the five subjects of ged include social studies,
science, mathematics, language arts (writing), and language arts
(reading)."
txawj xab, kuv to taub koj lub tswv yim zoo. yuav ua li cas hmoob
thiaj mam li xeev ras thiab tuaj yeem los siv koj cov lus?
hawj lauj, koj hais yog lawm, kuv xav tau lo tsib lus (lo dhos los)
kiag, tsis yog lo piav ncig kom to taub xwb.  kuv cov lo lus no yog
cov lus ua neeg niaj hnub siv mus los twb tsis muaj tus txhais tau lo
dhos lo lawm es leej twg thiaj li yuav txhais tau koj cov lus ma? koj
mas haj yam tob thiab cov nyom tshaj kuv cov lawm 99 npaug.
ken, kuv kuj pom li koj hais thiab tias lwm hais neeg yeej sib qiv lus
siv thauim lawv cov lus tsis muaj lo dhos lo lawm.  yog luv hais li
koj hais ces hmoob yuav tau qiv li ntawm 75% ntawm lwm hais neeg lus
mas thiaj siv tau meej.  piv xam, kab lus no, "mr. kentt06 is a
computer engineer and programer who specializes in electronic
technical engineering and software program designing."  yuav muab kab
lus no txhais ua lus hmoob li cas? thaum muab txhais ces pom tias 75%
yog lus askiv xwb, xws li "yawg kentt06 yog ib tug computer engineer
thiab programer uas npliag rau fab electronic technical engineering
thiab tsim software program."
pov