pos,
thanks!  it sounds like you and i have something in common, but we see
the hmong issue in the jungle totally and completely different.  koj
yeej hais raug ntawm qhov wb sib txawv ntawd lawm, kuv tsis thas hais
ntxiv lawm.
kuv noog koj, pos muas, tias ua li koj pom hmoob hav zoov qhov
legitimacy nyob qhov twg?  ua li hmoob nyob tim hav zoov thiab hmoob
kubxaj nyob usa puas muaj ib qho legitimacy uas yuav hais tau rau luag
pej kum haiv, xws li, us, un, nplog, thiab lwm lub teb chaws, nrog
mloog?  yog muaj no, hmoob qhov legitimacy yog dab tsi, koj sim qhia
peb sob?  raws kuv to taub mas tej teeb meem hmoob vs. nplog no yog
internal teeb meem ntawm nplog xwb.  yog nplog yuav daws ces yooj yim,
yog nplog tsis daws ces yeej tsis muaj leej twg yuav hais tau los daws
tau li nad.  koj sim qhia koj lub tswv yim uas koj npaj tau tseg seb
koj yuav mus hais li cas es usa, un, thiab lwm lub teb chaws thiaj li
yuav nrog koj mus daws hmoob tej teeb meem tim hav zoov mad?  ntshe yog
kuv ho lag ntseg thiab dig muag lawm xwb laud, raws li pom thiab paub
ces hmoob kubxaj tim usa no twb hais tau 30 xyoo lawm, yeej tsis pom
luag nriaj teb yuav nrog mloog los sis nrog taug kiag li nad.
tsis hais li cas li, yog koj ua tau li koj hais es un, usa, thiab nriaj
teb no mus daws hmoob teeb meem lawm ces kuv kaw kiag qhov ncauj thiab
yuav tsis hais ib lo lus ntxiv li lawm.  tsis tag li ntawd, kuv mam li
los thov txim rau koj twb tsis lig nad.  hos yog koj lam hais kom zoo
mloog xwb ces tsum kiag.  qhov koj hais no tseem yog ib qho kev xav
nyob nrog huab nrog cua xwb twb tsis paub xyov yuav tswm sim tau hnub
twb, hos qhov kuv hais kom hmoob tawm los nyoo nplog liab es los ua pej
xeem zoo ces twb tswm sim los tau 30 xyoo no lawm.  qhov kuv hais no
tsis yog ib qho kev xav tau li qhov koj hais, tab sis nws yog ib qho
kev uas hais tau ua tau los lawm.  kuv ntseeg tias peb ib txia phooj
ywg nyob hauv sch no, yeej tau ua caub fab los yog kubxaj nyob pem hav
zoov los lawm, muaj tej tus kuj khiav hav zoov has tsuag ncaj nraim
tuaj rau thaib teb los muaj tab sis muaj tej tus yeej twb khiav los
thawj (lua) nplog liab haud zos-los nyob ib ob xyoo mam li khiav tuaj
rau thaib teb.  qhov kuv hais no tsis yog lam hais, tab sis nws yeej
muaj tseeb tiag.  yog muaj li koj hais ces cov uas khiav los thawj
nplog has tsis raug nplog muab hlais caj dab tag tuaj tsis txog tim usa
no li nad.
pos, koj sim xav seb wb ob qho kev hais (options) no qhov twg yog qhov
twb tswm sim dhau los lawm xwb?
neohmong

lub 12/2003 kuv mus txog laos, muaj ob tug hluas hmoob tuaj tom ib lub
hotel tuaj tos kuv. kuv mus so(stay) hauv hmoob lub hotel ob-peb hmog.
tham mus tham los, mam paub tias ib yawg ntawm ob leeg ntawd nyuav
qhuav tawm pem hav zoov los nrog pej xeem hmoob nyob nram zos. yawg
ntawd kuj nyob tsis muaj teeb meem dab tsi---as far as i know. kuv kuj
muab yawg ntawd saib tseeb tseeb ob peb muag kom kuv pom nws zoo-zoo es
txhob yog tias kuv npau suav. kuv kuj praise nws ob-peb lo lus
qhuav-qhuav tias zoo siab kawg uas koj txiav txim siab tawm los lawm.
li kuv xav thiab hais ntau npaj lawm, cov hmoob hav zoov tawm los ntawd
cov coob yeej tsis nraug kev liam sij dab tsis. nyaj yuav muaj ib txhia
ua yog cov thawj coj loj-loj ntawd yuav nraug txim los yog txiav caj
dab lawm thiab...tab sis nyaj yuav yog txim loj lawm. pab tsis tau.
*nyaj sawv daws yuav hnov dr. rock hais hauv radio ob nyuag hnub tag
los lawm yuam.  yawg rock hais mas kom hmoob hav zoov tsis yoom tawm
los kiag...cov tawm los lawm twb mag nplog liab muab poj niam, menyuam,
tus hlob tus yau tua tuag tag tu noob. yawg rock hais tshaj zog lawm.
yawg twb tsis muaj facts dab tsi li, cia li lam hais li yus qhov kev
tshai xwb. dag dhau hwv lawm vob?
txawm yawg rock hais tau li lawm los maybe he has his own reasons.
without the hmong forest, he might have to switch his career to make a
living. pity on the hmong in the jungle!!
yajyeeb

yajyeeb,
koj hais yog lawm, cov hmoob uas tawm pem hav zoov los tsis yog txhua
tus txawm yuav nyob coj phum.  qee tus kuj raug teeb meem loj, raug
cuab raug khi, raug tua li cas los muaj, tab sis ntawd yog cov tsawg
xwb.  twb tsis hais cov tawm tom hav zoov los thawj nplog liab, txawm
yog cov uas ib txwm nyob haud zos los xij yog leej twg ua tsis raug cai
los sis tsis taug kev ncaj ces nplog liab yeej rau txim tib yam nkaus.
zoo heev li uas koj twb tsis yog muab pob ntseg mloog xwb tab sis koj
twb xuas ko taw mus txog muab qhov muag mus pom thiab xuas tes mus tuav
kiag cov tawm tom hav zoov los lawm, qhov no thiaj yog qhov tseeb xwb.
yog li koj yuav tau tham tham rau hauv no kom sawv daws ho paub txog
qhov tseeb ntawm cov hmoob tawm pem hav zoov los.  li kuv twb hais ntau
zaus lawm, peb yuav tsis tuaj yeem hwj xwm (guarantee) tau ib tug twg
txoj sia kiag li, tab sis peb ntseeg hais tias yog cov hmoob pem hav
zoov tawm los hwm thiab yoog raws nom tswv nplog txoj cai ces lawv yuav
tsum nyob taus nrog nplog xwb.
ntawm yawg dr. rock cov lus yawg twb yeej hais tau ze 30 xyoo los no
lawm uas yawg tseem hais tib co qub lus xwb.  raws li hnov ces us thiab
un lawv twb dhuav dr. rock txawm lawm thiab zoo li lawv twb tsis thub
laj mloog dr. rock tej lus kiag li.
neohmong
menyuam,

hmoob,
tu siab tias tiam twg los luag muab hmoob roj kib hmoob txha xwb. cas
nim no peb yuav txawm rov pom dua thiab los cas ne? tos thaum ub tej
laus raug txov tu noob ntau zuas los vim hmoob npug hwv tiag. yog ua
cas hmoob ntsia hmoob zoo li yog yeeb ncuab lawm xwb, hos hmoob ntsia
yeeb ncuab ces yog kwvtij kwv luag ne?ntshai leng savat fiv yeem loj
heev lawm pauv? tej zaum yog tias leng savat tus plan no tiav thiab ces
ntshai kawg nws yuav pauj yeej zeej thawj lauv? tab sis ntsai yuav yog
qib doctors mas pauj los ntuj thiaj yuav lees txais ov yuam? yus cav
tsis tau yog qhib ntawd nyaj yuav sau se tsi txog yus yuam? tiam sim
nco ntsoov tias pa kao her twb raug coj mus pauj yeem lawm las. tshuav
leej twg thiab niv thiaj yuav tsim nyog coj mus txij ntuj? cas yuav
txaus rhiab tag npaud lau.
hmoob, nej loj hlob rau qhov twg tiag? ua cas sawv daws twb nkag rau
yeeb ncuab lub qhov ncauj lawm los tsis paub li. nplog liab muaj tub
tes tub taw coob li coob, cov nyuag uas tsav xam laub, cheb tsev hauv
hotel, txais qhua, cov hluas nkauj tos qhua, cov ua num nyob hauv cov
agency txawv teb chaws ect... puav leej yog samaxiv phav communist tas
huv si. cov no yog cov hais lus npuab nej heev heev, es ua rau nej qaug
quav tas. cov no yog cov yuav hlais nej ntag lauv. nej cov tswv yim
tseem tsi tau txij yeeb ncuab cos taw li, kuv thov thiab thov nej kom
mus kawm txaus tso nawb mog. tab sis kuv thov txim yog tias nej twb
yeej yog luag lawm. txawm li ntawd los nej yeej yog hmoob ces kuv kuj
zoo siab tias kuv muab lub qe thws tawm thiab muab daim nplooj ntsuab
tshem kom sawv daws pom poj ntxoog.
lc

lee chong,
yog nplog liab coob li coob, es qhov twg los yog luag xwb, ua li ne koj
yuav kom hmoob ua li cas?  koj xav hais tias cia peb sawv daws nyiam
mus ua nyiam noj xwb, cov niag hmoob nyob lostsuas ces niam ciaj niam
tuag los kav liam, los yog koj xav tias peb yuav tau nrhiav kev pab kom
lawv txhob puas tsuaj loj loj. tej zaum koj tsis muaj kwv muaj tij nyob
lostsuas ces koj xav ua li cas los tau. tab sis peb ib cov ntawm no
muaj kwv muaj tij, muaj neej muaj tsa, nyob lostsuas. koj yuav kom peb
ua li cas?
peb yuav ua raws li koj xav, los yog yuav ua raws li peb cov kwv tij
neej tsa yuav ciaj tau? yog peb ua raws li koj xav, ua li ne koj puas
muaj lub tswv yim yuav cawm tau, los yog muab lub neej rau, peb cov
kwvtij neej tsa? yog koj tsis muaj, kuv xav tias koj cov lus yuav tsis
muaj nqi. unless you offer a real solution, your words become
irrelevant to the situation.
teev

kwvluag,
txoj kev daws teeb meem cov hmoob nyob hav zoov to tog, tab sis tsis
muaj leej twg paub taug. sawv daws tsuas xav xwb, twb tsis paub paus
ntsis dab tsi li. muaj ib txhia ko taw ntev, ncauj ntev, lawv kuj tau
muab teeb meem no hais rau ntiaj teb, tab sis tu siab tias sawv daws
muab hais yuam kev tas ces yuav pab tsis tau hmoob dab tsi.
hmoob ceev faj kom txhob raug leng savat coj mus pauj yeem ntuj xwb ces
kuv yeej zoo kawg lawm los mas. hmoob keskas twb tsis hnov leng savat
cov quav tsw kiag li, yuav ua cas yeej taus nws? niaj hnub no hmoob
tsuas ua raws leng savat lub txom txwv nkaus xwb.
kuv kuj tseem tshuav kwv tij nyob hav zoov tib yam, thiab kuv kuj nyob
ntawm ntug zoov thiab. kuv paub tas nplogliab lub tej plab hnyuv, qaub
iab cuag x-ray, lawv lub niam tswv yim rhuav hmoob kom tu noob hais
tias " the end of the war, the hmong is gone", lawv hais tias vim hmoob
zoo li daim nqaij lwj uas muab ntxuav tas lawm los tseem tw lwj.
nplogliab ib txwm muab hmoob roj los kib hmoob txha, tab sis hmoob
tseem ruam heev tsis paub txog li, hos muaj tej tus yeej paub zoo tab
sis txhob txwm muab hmoob tua coj los txi phav thiab lav tsa nws lub
hwj chim. hmoob yuav tsum ceev faj, tsam qhov yus xav tias pab hmoob
ntawd twb yog tua hmoob lawm, los sis yam yus tab tom ua los tseem yuav
ua ntawd twb yog yeeb ncuab lub tom txwv ntag, yeeb ncuab twb tso tom
txwv nkag rau hmoob los lawm ntev, tam sim no lawv tsuas tasug qab suav
seb puas mag tau tus ntses loj los me xwb, tus me cia tso dim mus kom
loj tso, tus loj ces cia coj mus ua zaub. cov hmoob uas raug luag tom
txwv ntawd tab tom tua hmoob yam tsis nco qab ras txog kiag li.
kwvluag, nej cov tswv yim nej hais ntawm ko, kuv ua dua los lawm ntau
zaus, yog nej xav paub yuav tau los kawm ntawm kuv. kuv cov lus uas tau
hais tas los saum no yog lus tseeb thiab yuav muaj nuj nqis rau hmoob
mus ib txhiab ib txhis tsis ploj, nej leej twg ho xav ploog, phoom mus
raws siab nyiam los yij meem phoom mus, tav no ib tug yuav tav tsis tau
ib tug lawm, tab sis nco ntsoov tias keeb kwm hmoob yuav tsis zam rau
leej twg, ceeev faj tsam muaj record tsis zoo rau hauv hmoob tus social
mus ib txhis.
tej lus kuv hais no yog qhia hmoob sawv daws kom txhob yuam kev lawm
xwb. hmoob yuav tsum tseg txoj kev rhuav hmoob txij tam sim no mus.
kuv thov txim yog tias kuv hais tau rau tus samaxiv phav lawm, tab sis
kuj zoo siab tias nws yog hmoob, yog qhia tau rau nws paub tias kuv
paub tas nws lub tswv yim lawm, nws yuav muas tsi tau kuv coj mus pauj
yeem ntuj lawm.
hlub hmoob, thov kom hmoob txhob xamhoi pab vav xat lawm.
lc

"tiam sim nco ntsoov tias pa kao her twb raug coj mus pauj yeem lawm
las."
koj hais lus quav nplaig dhau! cav qhua tias muab muag neev kom hmoob
muab liam rau nplog no laiv yom. raws li hnov cov hmoob nyob ze ntawm
pk hais ces yog nej tua ntag los mas, tseem yuav tsis kam lees thiab.
nej cov me ntshaw ntshaw xav xav txeeb ua nom tim us no yog cov ntov
yawg ntag los mas. nej txhob rawm maj zoo siab tias nej ntov tau pk
lawm ov mog, muaj ib hnub nej tawb me quav yuav paim kiag ces kawg raug
mus hlob kav hlau ntsais muag duj doov xwb. nej cov thawj ib co twb
nyuaj nyuaj siab pw tsis tsaug zog lawm no nev cas koj tseem cav tau
luag tuaj hais niag zij das li thiab.

lee chong,
tej zaum koj tsis paub paus ntsis dab tsi, tab sis thaum koj tsis paub
ntawd, tsis muaj lub ntsiab lwm tus neeg yuav tsis paub thiab. tej zaum
koj tseem xav xwb, tab sis lwm tus neeg twb mus coj lawv cov kwv tij
neej tsa tas los ua neej xws luag lawm ne. tsis tas li xwb, coob tus
hmoob kuj tawm los tas lawm thiab. pem hav zoov muaj hmoob tus puav
lawm xwb. yog lawv yog koj kwv tij neej tsa, yuav zoo yog koj ho mus
coj lawm los, tsam ib ntsi lig heev rau lawv lawm. los yog koj yeej
muab lawv pauj yeem ntuj lawm mad?
yog koj pom tau luag ua tsis yog thiab tsis qoos tes ib qho twg, koj
yuav tau piav saib koj lub tswv yim ho yuav qoos tes luaj twg. koj hais
tias luag ua ib qho tsis zoo, los yog tsis yog lawm, koj yuav tsum tau
phua saib qhov zoo thais qhov yog ho yuav yog tus dab tsi.
koj yuav tau quas lus saib lengsavet ua dab tsi. ua cas koj ho pom li
koj pom. ua cas sawv daws thiaj yuav ntseeg tau tias qhov koj hais
ntawd yog qhov yog. thaum koj hais tias lengsavat yuav coj mus pauj
yeem ntuj, yog koj hais dab tsi. nws yuav coj leej twg mus pauj yeem
ntuj. you need to present a sound argument to support your position.
you cannot simply make a wild statement with absolutely no support. we
are way passed that stage of development by now.
teev

lee chong,
ua tsaug rau koj cov lus teb thiab koj lub tswv yim txoj kev xav txog
hmoob tej teeb meem no.  koj yeej hais tau zoo kawg li lawm.  tab sis
ua li hmoobsib thiab ib txhia twb hais rau koj lawm, zoo li koj pheej
ua "kauv zaiv neev, miv zais tshws" es tsis kam hais kiag qhov koj xav
xav hais los tsis sub nad.
kuv lam xav xwb, xyov peb ib cov phooj ywg hauv no puas paub lo lus
"zeej thawj" no txhais li cas, including you and me.  hais txog txoj
kev hmoob nrog nplog sib ntaus sib tua los tau 30 xyoo no ces yeej phem
sib npaug thiab qias sib xws nkaus xwb, yuav hais tsis tau tias tog twg
yog tog zoo, tog twg yog tom phem.
qhov koj kis "tias pa kao her twb raug [nplog] coj mus pauj yeem lawm
las" yog ib qho kev xav ntawm koj tus kheej xwb, tej zaum kuj yuav muaj
li koj hais, tej zaum kuj tsis muaj li ntawd los tsis paub nawd.  txawm
li cas los xij, yog muaj tseeb li koj hais ces pkh li mas xam hais tias
yog nplog tuaj txhom tau tom tshav puam ntawm nplog tes ces tsis pom
qab tu siab.  tab sis ua li cov kubxaj uas raug lawv tus tswv muab
chaws tau khiab ntswg zoo zoo ntawm tswg, xws li nyas phaub txawj pov
muas, bounmee muas, tooj kaim yaj, nyiaj hawj vaj, huas lis, michael
vaj, thiab coob tus ntxiv, lawm es mam cia li tab meeg xa ncaj nraim
mus rau nplog liab pauj yeem yam dua nrhe ntawm hmoob xub ntiag mus
lawm tiag tiag tsis rov los li lawm (thaum ub mas tsuas yog hnov tej
laus hais dab neeg tias dab zaj-tso sau se tib neeg, tab sis ziag no
peb pom ntawm peb qhov muag kiag lawm ntag laid).
lee chong, koj hais qhov nplog liab tuaj tua yus cov hmoob mus pauj
yeem phem tshaj, los qhov yus cov thawj coj txias yus cov hmoob mus
nplog tua pauj yeem phem tshaj mad?
kuv cia siab tias koj yog ib tug muaj zoo lij xeeb cia zoo xyom tom,
koj yuav los txheeb kiav kiam rau paub mloog thiab tshoj keeb rau peb
taug.
ua tsaug ntau.
neohmong

**sawv daws,
kuv mloog mus mloog los mas lee chong tshe yog ib yawg tuaj pab kubxaj
lawm sub as. puas yog li kuv hais? thaum ntej peb coob leej twv tsis
tau tias yawg yog pab twg kiag...tiam sis ob-peb hnub no yawg lee chong
daim duab uas peb pheej pom tsis tseeb ntawd kuj pom tseeb zuj zus
lawm.

kwvluag,
hmoob txoj cai ntug ntoob, tab sis hmoob muab tsis raug ces mus hais
luag cai xwb, cuag li hmoob rov txiav hmoob txoj kev. hmoob txoj cai
yog hmoob txoj sia, kuv yuav muab tsis tau lub tswv yim ntawd los piav
rau tej tshav puam no. thiab xyov leej twg yog leej twg lawm. muaj zoo
khawv koob yug ntxhw yuav coj mus ua rau poj qaib yeej tsis raug kev
lawm.
kuv ntsia zoo li hmoob rov sib tua hmoob xwb, thov kom hmoob txhob sib
tog lawm. nej puas paub tias nyuj qaug ces kawg tswg qaij. muaj zoo
txam ntxwv cia coj mus txam zeb txam tsua, txhob txam zeb cub nawb
hmoob.
lc

lee chong,
nyaj yuav yog li koj hais thiab: nyuj qaug ces kawg tswg qaij. tab sis
nyuj los yog lawv, ho tswg los yog lawv. ces kawg lawv qaug thiab qaij
xwb. lwm tus yuav tsis nrog lawv qaug thiab qaij. cov neeg pheej ua
hdau nom nrim ces cia mag li no thiab hmong thiaj yuav muaj chaw dim.
tsis ntev saum no, tej zaum, tseem yuav kis mus txog yawm coleman thiab
los tsis paub. kuv twb hnov yav tas los tias lawv twb yuav tau yawm
coleman lawm. lawv kom yawm ua li cas ces yawm ua li ntawd. hnub twg
qhov nov kim mus txog yawm coleman mas cov democrats nyob mn yuav ua
heev li. ces mivkas yuav muab lawv nrauj dua ib tom lau.
lee chong, kuv thov nrog koj tu siab. zoo li tej xov xwm no tsis pab
koj tus laj num hauv sch no li. tej zaum koj ntuas raug rau cov neeg
yuam kev lawm. koj yuav tau mus ntuas lawv thiaj yuav muaj nuj nqis.
tab sis koj yuav tau ceev ceev faj, li koj pheej hais nawb, tsam lawv
ho sib qiv phom tuaj coj koj mus pauj yeem. yog koj ho tsis mus ntuas
lawv kom coj ncaj ncees ces ib ntsis mivkas ho yuav coj ib cov mus pauj
yeem ntuj li lawm thiab. tej zaum txog lawv thib mus nkaum hav zoov
mivkas teb no lawm os. muab xav los mas kuv kuj hlub nej sawv daws kawg
thiab hos.
teev

lee chong:
zoo li teev tus nyuj tabtom nrau ib tug pob tw.  cas yus yog hmoob es
pom luag sib nraus tsis mus kem, tabsis tseem tuaj tom tav nkaug xwb.
charlie

charlie,
yog koj cov niag rov nkaug koj cov niag xwb ces leej twg yuav xav cheem
ma. tsis muaj leej twg yuav nkaug nej cov niag pob tw li os. sawv daws
tsuas zaum ntsia nej nkaug nej xwb os. nej niag liam liam moj ces sawv
daws twb paub tias cheem nej ces yog nkim sij hawm xwb. cia nej sib
nkaug nej es thaum twg nej qaug thiab ntswg qaij ces hmoob thiaj zoo
mus ua neej tshiab.
koj yuav tau mus hais zaj puav "fables" rau lawv mloog. lee chong yuav
tau mus ntuas ciaj ntuas tuag rau lawv thiab. cia neb ob tug mus cheem
saib puas tau lawv tso. lawv twb yog neb cov koom dej koom ntshav. yog
neb cheem tsis tau ces tsis thas hais txog peb li os. peb tsa chij dawb
ua ntej. tsis tas li xwb, peb yeej xav kom nej sib nkaug nej kom nej
khaub hlab tas los haj yam zoo.
teev

kwvluag,
kuv cov lus no yog hais rau hmoob txhua tus. kuv pom meej tseeb tias
hmoob tab tom sib nraus hauv tsev. ua cas pom tou cha tawm xov xwm es
yuav zoo ib txhia siab ua luaj? kuv mas twb txaj muag tas zog, muaj ib
txhia tseem fuam khaj thiab dhia paj paws. yog hmoob ruam npaum no tiag
mas ceeb laj lau. tab sis kuv yeej pom meej meej lawm tias ntiaj teb no
yuav ua tsis tau kom txhua tus zoo tas huv si, tsuas yog txhawb tus
neeg zoo los kav cov phem, cais tsis pub cov phem muaj hwj chim xwb.
hmoob need 4 rights: 1) right person, 2) right goals, 3) right time and
4) right place. we have only wrong person with wrong goals in the rigth
time and rigth place.
and the right person with the right goals isn't in the right time of
right place now. who will be the right person?
lc

teev:
koj hais yog lawm.  kuv pheej tseem xav hais tias koj yog hmoob ibtsob
thiab no kuv thiaj cheem koj xwb.  koj yeej tsis yog lawm ne yuam.
thanks for reminding me!
charlie

lc,
zoo rau qhov koj pom meej lawm. kuv saib peb niaj hnub saib nyuj sib
nraus xwb, zaum no cia peb saib nej cov heev nyuj hmoob hos los nrau
kiag thiaj muaj ceem. ntxim li koj yog ib tug niaj hnub pab lawv tu
lawv cov heev nyuj thiab koj yuav tau mus tshum pob tw kom nrau cuam
zog tuaj nawb. yog koj tsis xav saib vim koj hlub hwv no ces cia li mus
kem kiag xwb los mas.