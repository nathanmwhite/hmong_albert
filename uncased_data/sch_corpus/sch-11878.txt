thernsp,
kuv xav tias koj dlua hov twg lawm ntsaag moo, tsi pum tuaj huv nuav
le lawm nua ua caag peb has txug koj yawm kwv tij no, ua ciav koj tawm
tuaj tiv thaiv nws hab lov, yog le nuav tes kev ncaaj nceeg tseem tsi
tau muaj tag nawb. peb yuav tau paub txug txuj kev ua zoo coj zoo, hab
txuj kev coj tsi zoo tsi ncaaj nceeg kws tug tuab neeg tau ua lug, tog
peb ho tau has yp los yawm tau has yaam muaj zog zig tas nws yuav ua
haiv hmoob, kom hmoob tuaj tso nyiaj haiv nua ne, txug kawg cas le
xaus twb ywm tsi hais leej twg paub li, tsi tag li los tuaj hauv xov
tooj cua xuas ncauj ua haiv tua pag pag..... tim nplog ces nyiaj poob
ntawm taw ces khaws noj xwb puas yog li ntawd. yog peb cov tub txawj
tseem siv thaj no thiab xwb ces tsi tag kawm ntawv li. nkim caij nyoog
kawm yuav tsi ntxiv dab tsi rau haiv hmoob.
dr. pao,
koj hais tias.....
kuv kuj tsi paub ua luaj twg, tab si peb yog neeg ncaj ncees yuav tau
muab kev ncaj ncees coj lo hais ua ntej, yus lub ncauj tau hais tawm
tias yuav pab hmoob no mas tsi txhob nqua hu kom tsoom hmoob nqa nyiaj
tuaj rau yus tus kheej, yus tus kheej yuav tau tshwm nyiaj ua haiv ua
ntej tshaj lwm tus neeg tib si tso, cov nyiaj ntawd yuav tsum yog lwm
tus neeg txawv yus tus kheej ua cov tuav cov nyiaj. ntawm ywj pheej
xyooj lub hmoob moj them hom phiaj kev ua haiv ces tus thawj coj los
yog ywj pheej, tus tuav nyiaj los yog ywj pheej, tus sau nyiaj ntawm
tsoom pej xeem los yog ywj pheej, tus zov lub rooj tso nyiaj ua haiv
hauv 30 caug los yog ywj pheej tib si, tib tug neeg tuav tag nrho cov
dej num ua haiv no puas txaus ntseeg. suav txij thaum 1975 los txog
hnub no xyov ywj pheej puas poob ib lub cent liab coj mus pab hmoob
hav zoov, thiab lwm tus hmoob uas raug kev txom nyem, yog xuas ncauj
hais li yp hais ces koj kuv peb txhua tus ua tau tag nrho.
tus hmoob uas tau pab hmoob ntawd mas nws yog tus ntaus thawj ua ntej
thiab rho nyiaj tso nrog tsoom pej xeem ua ke sib npaug zog, tawm
nyiaj txhua lub hlis tib yam nkaus li lwm tus hmoob, lauj caij nyoog
ua num rau hmoob tsi suav ua nuj nqis dab tsi, tau hauv li rau hmoob
lub neej kev txom nyem uas raug nplog liab txhub muj tsim txom nws
haiv neeg hmoob. nws yuav tsi ua ntau lub taub hau mus rau sab sis sab
laug, tsi txhob ua zoo li taub hau ntxhw ko twv nab, muab lub zog tso
rau nws haiv neeg ua qhov loj, hais tau lawm yuav tau taug qab qhov
yus hais tawm rau teb chaws hnov ntawd. tsi tau ntau los kom tau me
rau ntawm lub hom phiaj yus hais. raws li kuv soj ntsuam mas tsoom pej
xeem hmoob mob siab kawg nkaus los pab cov thawj uas xav ua haiv lawm,
tab si cov thawj yog cov dag tsoom hmoob nyiaj siv xwb tsi ua li hais.
in addition to his ability to know what people want and to share their
values, the leader usually has to know how to get along with people.
he may not always know how to get along with 'every one', but he must
have the ability to get along with the people he work with and those
able to support him.
all of this points up the fact that a leader needs to have a strong
and balanced personal disposition 'emotional balance'. otherwise it
will be imposible for leader and followers to be brought together to
achieve their goals.
it cannot be too strongly emphasized that leadership is a combination
of fraits adapted to a particular situation. the leader also endeavors
to establish a point of contact between himself and his followers. he
wants them to believe that he and they have points in common. the
politial leader is usually shrewd in this respect.
ytk

folks,
puas yog mayan calendar lub caij lun nyoog los ze zuj zus lawm es peb
los tawm tsam loj ua luaj lo no nad.  may 21, 2011 lub ntiaj teb no
twb yuav tawg lawm es, cas peb sib tsum tag zo li nad, he he he he...
cov yawg,
txhob sib sib cav lawm.  twg yuav ua li cas los nws ua nws raws li nws
lub siab xav tau as long as he/she does not hurt anyone.  however,
please don't attack anyone's personal life or personal business.

vaajmoob;
ywjpheej lub npe hluas hu ua lwm, yawg pogniam yeej yog nkauj hmoob
vaj, yog vang teng t-28 pilot ntxhais (niam hlob ntxhais).
rag txuj;
hmoob yog neej yog tsav yog kwv yog tij, txawm koj los ntseeg hais
tias yeej txheeb ywjpheej, kuv los yeej txheeb ywjpheej, peb cov
pojniam hmoob yaj coob tug yog lawv cov ntxhais hmoob xyooj, ho peb
ntxhais hmoob yaj los yeej mus ua nyab rau lawv tsev hmoob xyooj
coob.  kuv paub ywjpheej zoo, ywjpheej yeej yaum kom kuv nrog lawv ua
lawv cov haujlwm qab rooj tabsi kuv tsis kam, txawm kuv tsis kam los
kuv tsis tawm tsam, kuv tsuas hais tias xav zoo zoo thiab lub caij no
hmoob tseem sib tog, txawm ua los mus tsis txog qhov twg, kuv tsis
nrog nej ua.
neo hom los yeej tham kub siab lug, chao fa los tham cuag yuav tau teb
tau chaws thiab cuag li lub tebchaws nplog yog lawv lub, hmoob mojthem
(ywjpheej) lawv los tib yam lawv yeej hais tias yav tag los txawm ua
los tsis tau tsis ua los tsis tau tabsi hnub no mas thiaj ua tau.
hmoob mojthem lub homphiaj yog xav kom hmoob muaj haiv muaj teb muaj
chaws, chao fa thiab neo hom los yeej xav kom hmoob muaj teb muaj
chaws.  tabsi sawvdaws rov ua yeebncuab, koj tawm tsam kuv, kuv tawm
tsam koj.
hmoob ua teb ua chaws yog ua kom tau nyiaj, tau nom tau tswv, tau koob
tau meej, tau niam yau zoo nrog luag puag, muaj vajtsev zoo nrog luag
nyob, thiab muaj tsheb zoo nrog luag caij xwb.  yog tsis tau nyiaj
thiab tsis tau nom hmoob yeej tsis ua.  ywjpheej tus kheej mas lub
hmong abc books store yog yawg kev nrhiav no nrhiav haus li koj kuv
peb xwb, ib phau ntawv twg yawg tsuas tau li 10% - 20% xwb, ywjpheej
tsis tau dabtsi ntau ntawm lub hmong archives center inc. hmoob
mojthem los tsis yog ywjpheej tib leeg xwb nws muaj ib pab neeg ua
haujlwm nrog ywjpheej, tej nyuag nyiaj lawv thov donation twb tsis
txaus siv them nuj nqi.  yog tsis txaus siab thiab tsis pom zoo ces
nyob ib cag ntsia txhob rau tes.
victor yang

dr pov ruam tsis yog koj xav tau daim vp daim tape  thiab nws lub hom
phiaj mus muag rau nplog liab seb puas tau nyiaj los thiab tau cob xab
ntxiv  los?
dr pov tsis tag khav khav yus tus kheej li os. yav tag los nws tsis
yog koj li hmoov lawm na, nws yog koj txiv li hmoov es koj thiaj li
muaj plhus ntsuav li ko xwb, tsis yog koj txiv ces dev twb tsis ntsia
koj lawm os. yav tom ntej no mus thiaj li yuav yog koj li hmoov, fame,
cia peb ma li saib mus seb koj yuav mud deb npaum cas, siab npaum li
cas. muab vp, thiab koj txiv lub npe mus pab ko thiab seb puas push
tau koj me me.
hais txov ntawm ywjpheej kuv kuj tsis tsua to taub yawg pes tsawg vim
nws hais ib yam ua ib yam li thiab.
raws li kuv nrog yawg tham, yog leej twg yuav los koom nrog hmoob
mojthem, yuav tsum yog them nyiaj base membership
75 dollar per month, yog kom yuav koom tes ua haum lwm yuav tsum yog
approve los ntawm cov central committee. them nyiaj xwb ces tsis tas
need approval, tab sisyog koom tes ua hauj lwm ces lawv yuav xaiv kam
koj koom los tsis kam. muab hais los ces zoo li yawg uali neohom thaum
80s thiab 90s xwb.
u guys are stupid

ytk, kuv tseem nyav lug txug hab tseem ua ua mem muj qus tsis tau feeb
meej tuaj nrug mej sis thaam xwb.  kuv tau moog hibernated rua sab tim
u tau 2 lub hli ntau nuav kuj loj sis ncu mej cov hluas kev sis thaam
kawg le.  even though moog enjoyed nrug  tej nyuag huab cua hab rov
moog pum tej qub teb qub chaw tsis xaav rov lug lawm los kuj tseem
muaj qhov ncu ncu mej kawg le hab ov…thau kuv tseem nyob tim nplogteb,
kuv tub moog noog noog tug puav phooj ywg nyob tim 52km seb puas muaj
leej twg paub yawm moobsib, yog paub nua yuav moog nrug yaw moog noj
fawm ua ke nas has ntshai nam puj pub thawj muab yaw zais zoo hwv lawm
los caag nrhaav tsis pum yaw le.  kuv tes lub cev lug txug rooj teb
nuav kuas lub sab ntsws tseem nyob tim u, ntshai yuav yog nyob ntev
quas loo mas txhaj le yuav rov zoo normal le qub. well, let’s get back
to your topic:
“peb has txug koj yawm kwv tij no, ua ciav koj tawm tuaj tiv thaiv
nws hab lov yog le nuav tes kev ncaaj nceeg tseem tsi tau muaj tag
nawb.”—yawm ytk ed, tsis yog kuv tiv thaiv nwg kuas kuv has ncaaj
ncaaj xwb; yeej tseeb tag txhua tug, tsis has koj los yog yp or peb ib
tug twg ua dlej num yeej yog nyag vuag rua nyag tug kheej xwb; nub twg
yog saib zoj qhov ncauj yuav tsis lu roj lawm tes kawg yuav tau muab
dlaim teb qub pov tseg hloov moog rua dlaim tshab lawm xwb. txawm yog
yp, koj or yog lwm tug moob los ua dlaab tsi yeej yuav tsum ua kuas
muaj benefit rov rua nwg xwb. qhov mej cov hluas pheej muab lub tswv
yim has tas ua rua “haiv” nua mas yog laam muab coj lug has kuas ntis
qhov muag kuas cov ruag xob pum tshaab xwb tem sis qhov tseeb yog
ntxaag nyaj kua tug kheej nab tsho puv ntoob xwb, koj tub txawj txawj
has vp paab nyuag txiv tub nplua nuj tag tug niv nyuam, ham tsis yog
peb cov nyuag kwv tij moob xyooj hab tug puav lwm xeem xaa nyaj moog
txhawb puab ua neej xwb los kaj.  muab mej lu lug “haiv” lug txhais
mas peb tub tsis tau yog “haiv” yog le hov txhob lam tau lam has tas
yuav ua kuas muaj “haiv moob” vim peb moob yeej tsis tau caj “haiv”
taug—we will never become a mong nation. yog tug twg thaam txug zaaj
yuav muab moob ua kuas caj “haiv” tes it is only a joke. the very
minute ib tug tuab neeg twg has tej lug tas yuav moog ua kua moob caj
“haiv” nua tes tug tuab neeg thoob tsib yeej paub has tas yog dlaab
tsi lawm, tsuas yog cov kws tseem ua neej nyob nrug nruab dlaab ntub
xwb txhaj le believe xwb.  has txug nqe has tas kev ncaaj nceeg muaj
los tsis tau muaj mas koj los nyaj yuav paub zoo lawm; peb moob tes
tsuas ncaaj saum dlaim tawv xwb yeej tsis ncaaj huv nruab nrog kag le.
case example tes yog mej cov case sib txeeb ua nom tswv huv mej lub
lfc tom st. paul ko xwb los moj. moob tes ham tsis nyag faus nyag ntug
cub xwb le es, koj tsis pum nai phoo vp pab kwv tij txiv tub became
millionaire taag tug lov?  le mej cov hluas tub has has lawm, there is
no real democracy in our moob heart; we are born to be self-fish and
very good at extracting against our own kinds for a self prosperous.
“tog peb ho tau has yp los yawm tau has yaam muaj zog zig tas nws yuav
ua haiv hmoob, kom hmoob tuaj tso nyiaj haiv nua ne, txug kawg cas le
xaus twb ywm tsi hais leej twg paub li, tsi tag li los tuaj hauv xov
tooj cua xuas ncauj ua haiv tua pag pag..... tim nplog ces nyiaj poob
ntawm taw ces khaws noj xwb puas yog li ntawd.”
hahaha!! ytk, rov nug koj tug kheej seb yog tim yp los yog tim mej
maj? you people are funny—cas kuv noog koj le nuav: koj puas tau poob
pig tsawg kis nyaj rua yp qhov kev moog tsim haiv moob? yog tas yam
tsis poob los tub poob ib yaam le cov nai phoo moob cuav poob lawm mas
kuj tsim nyog koj has yaw but i strongly believe has tas you have not
lost a penny, why koj expect kuas yp ua tau haiv moob tshwm sim rua
koj pum? yog muaj tseeb le koj has, ib xyoo twg yp collected at least
20k lug ntawm moob lug rua nwg nab tsho tes nwg tub moog tsim tau 2
lub stores lawm tes ntawd yog nwg twb tsim nwg own moob nation lawm
ntaag nawb.
“yog peb cov tub txawj tseem siv thaj no thiab xwb ces tsi tag kawm
ntawv li. nkim caij nyoog
kawm yuav tsi ntxiv dab tsi rau haiv hmoob.”—hahaha, my friend, zoo le
koj tsis to taub le tsij sub, kev kawm txuj ci tsis yog kawm kuas lug
tsim tau “haiv hmoob”.  nwg tsuas yog moog kawm kev nrhav noj nrhav
haus xwb tsis yog kawm lug tsim “haiv moob”.

nyob zoo tus kwv tij ytk,
kuv tu siab tias nyob hauv qab suav daws tej npe cuav no, kuv, los
peb, tsis paub tias koj yog leej twg tiag. li cas los xij peem, kuv ua
koj tsaug thiab zoo siab uas koj muab lub sam xeeb rau kuv nthuav txog
koj tej lus iab liam txog kuv. kuv yog ywj pheej xyooj ntawm hmong abc
thiab hmoob moj them. hnub no kuv lam tuaj ncig hauv no, pom tias nej
coob leej tham txog kuv thiab kuv tej hauj lwm. kuv kuj ceeb tias ua
cas tom qab yawg hlob vaj pov tuag tag lawm es lam muaj tib neeg zoo
li koj tig iab liam kuv li ub li no. yog cuj pwm tus kheej? los yog
cuj pwm kas moos? qhov no qhia rau kuv tias zoo li koj tsis khab seeb
rau kuv tus kheej, kuv tej tswv yim thiab txoj kev ncaj ncees es koj
thiaj li lam tau lam hais tej lus tsis muaj tseeb los rhuav kuv txoj
hau kev.
raws li koj cov lus hais txog qhov koj wb tau sib tham dhau los lawm
thiab tau nyob hauv rooj sab laj mas kuv ntseeg tias wb yeej sib pom,
sib paub, thiab sib tham dua los lawm. yog sib tham, los yog sib cav,
txuas mus ntxiv, tej zaum kuv yuav muaj peev xwm twv tau tias koj yog
leej twg. kuv ntseeg tias koj yog ib tus neeg uas nrog suav daws dhia
txoj hauj lwm haiv, tab sis zoo li koj yog hom neeg uas tsis tshua
meej pem, nyiam txua lus, nyiam taug xaiv, nyiam dag, thiaj ua rau koj
tsis khab seeb rau kuv tus ywj pheej no xwb. tab sis koj txhob poob
siab, tsis yog koj ib leeg xwb; nws muaj ntau tus los kuj tsis khab
seeb rau kuv cov tswv yim thiab txoj kev ncaj ncees.
cov lus koj hais, nws kuj muaj ib qho, tib qho nkaus nkaus xwb, uas
muaj tseeb li koj hais, thiab ua tsaug uas koj tseem nco qab zoo heev.
koj sau hais li no: "ua ntej thau ntxhov uas ywj pheej nyuam khuav ua
tau nws lub khw abc hmong art ntawd mas kuv tau mus ntsib yp mas kuv
hais rau yp tias ua cas koj kawm ntawv twb yuav tiav es ho tsi kawm
kom tiav ntawv tso no mas yp teb kuv hais tias txoj kev kawm ntawd mas
tseem ceeb tsi npaum li yus haiv hmoob yuav tau los pab yus haiv hmoob
lub neej ua ntej tso, . . . ." kuv qhia rau koj paub tias kuv tseem
ntseeg thiab coj li no.
dhau qhov no lawm nrad, kuv kuj qhuas tias koj yog ib tus neeg uas
txawj muab keeb kwm tig, lem raws koj li cuj pwm thiab politics uas
kuv zoo siab hlo teb koj cov lus iab liam raws li nram qab no.
1. hais txog kuv lub tsev kub hnyiab. qhov no tej zaum yog koj npau
suav xwb. qhov tseeb tsis muaj li koj hais. yog kuv lub tsev kub
hnyiab hauv sab nruab yeeb no mas hais tsis tau. qhov no kuj txaus
luag. thov koj pab muaj me me report rau kuv thiab.
2. hais txog qhov kuv "tawm tsam" cov caub fab thaum muaj yawg boroman
tuaj india tuaj hais lus tom darathai. koj lo lus "tawm tsam" no mas
xyov puas yog lus lawm. kuv tau tawm suab tom qab cov caub fab thiab
yawg boroman hais lus tag. kuv nco qab mas kuv hais li no xwb. (a)
yawg boroman hais tias thaum ub lawv cov neeg tsis ras haiv ces lawv
thiaj li muab lawv tej keeb kwm coj los qhia rau lawv tej hluas kom
muaj kev ras haiv thiab ua teb ua chaw. kuv kuj hais tias qhov no yog
ib qho zoo heev; kuv tus kheej los kuv ntseeg ib yam,  thiab kuv twb
ua li no puag xyoo 1997 thaum kuv pib ua video txog peb hmoob keeb kwm
los lawm. (b) cov hmoob caub fab hais rau suav daws nyob rau hauv rooj
sab laj tias peb hmoob muaj 30 million tus neeg nyob hauv ntiaj teb
no. kuv thiaj tau comment hais tias raws li peb kawm thiab tshawb fawb
mas peb hmoob tsuas muaj thaj tsam li 12 million tus neeg xwb, es ua
li lawv qhov nab npawb "30 million" tus hmoob no lawv ho muab qhov twg
los. kuv cov lus kuv nco ces tsuas muaj npaum li no xwb, tsis tau yog
kev "tawm tsam" li koj hais. koj ho hnov thiab nco li cas thov hais
tuaj. yog tias kuv yeej "tawm tsam" tiag, kuv zoo siab thov txim.
3. hais txog qhov kuv "tawm tsam" cov 411 hauv telephone conference.
kuv zoo siab uas koj rhawv lub caij nyoog no rau kuv tham qhov tseeb
rau suav daws paub. ua ntej 411 pib nqua hu suav daws txog lawv tes
hauj lwm cuav, lawv twb hais kom peb ib tus phooj ywg nyob rau ciam
teb phab mab thiab suav mus nrog lawv koom lawv tes hauj lwm. peb tus
phooj ywg no yog ib tus thawj neeg hav zoov khiav tawm nplog teb mus
nyob rau phab mab teb. yeeb vim nws yog tus neeg hav zoov tiag tiag,
411 hais tias "suav" xav tau tus neeg tseeb mus hais cov teeb meem
hmoob no. tus kwv tij hav zoov no thiaj li nrog kuv tham, thov kom peb
peb nyiaj rau lawv peb leeg taug kev mus koom 411 sib tham nyob rau
kunming. peb kuj pab me me nyiaj, thiab hais tias tom ntej tom qab mam
li sib pab dua, yog tias muaj tseeb. thaum lawv mus sib tham tag, tus
kwv tij hav zoov nrog rau nws ob tus npoj yaig kuj ntseeg 411 thiab
cov "suav" heev, tias muaj tseeb tseeb. kuv thiaj li kom lawv peb leeg
piav ib qho zuj zus rau kuv mloog saib tej "suav" no hais li cas thiab
lawv tej cuj pwm coj li cas. lawv hais tias thaum pib sib tham kiag
xwb ces cov "suav" no yeej hais meej meej tias nyiaj txiag ces kom
hmoob meskas tuaj tag nrho. lawv tej kev noj kev nyob los kom hmoob
meskas tuaj tag nrho. qhov ob, 411 tus hmoob suav xeem tsawb uas yog
tus nrhiav tau pab "suav" no los pab hmoob mas pheej tsaus tas zog kom
411 lawv muab nyiaj ua "dej siab dej ntsws" rau cov "suav" mas cov
"suav" thiaj li yuav pab hmoob. qhov peb mas cov niag "suav" no mas
tuaj nrog lawv noj nrog lawv nyob ua hnub ua hmo tom hotel li xwb.
thaum hnov tej lus no tag, kuv thiaj hais rau tus kwv tij hmoob hav
zoov thiab nws ob tus npoj yaig tias lawv cov "suav" no tsis yog neeg
tseeb lawm. lawv yog neeg dag noj dag haus xwb. kuv tus no mus rau teb
chaws suav ze 10 zaug lawm. nom tswv hmoob suav thiab nom tswv suav
tsis coj li lawv hais. lawv muaj lawv nyiaj nom tswv tos txais yus,
mas lawv tos thiab xa yus mus rau tom tshav dav hlau tshav tsheb los
lawv yeej tsis hais kom yus them nyiaj li. kev noj haus mas lawv yeej
them tas li, yog tias yus tsis txeeb them mas yus yeej tsis tau them.
chaw pw mas yus yeej them yus. tab sis lawv pw los lawv yeej them lawv
thiab. yog yus xav pauj lawv txiaj ntsim es yus caw lawv tuaj noj ib
pluag mov mas yus thiaj li tau them xwb. mas yog 411 cov "suav" coj li
lawv hais mas lawv tsis yog nom tswv lawm; lawv yog neeg dag nyiaj
lawm xwb. thaum no mas tus kwv tij hmoob hav zoov thiab nws ob tus
npoj yaig yeej tseem tsis tau ntseeg kuv txoj kev saib tawm li. tab
sis peb koom haum yeej txiav txim siab tias cov "suav" no yog cuav
lawm xwb. tus kwv tij hmoob hav zoov thov npaum li cas los peb yeej
tsis pab nyiaj mus ntxiv rau lawv lawm. dhau qhov no mas, thaum pib
mas 411 thiab cov "suav" no hais tias tus kwv tij hmoob hav zoov mas
yog tus tswv plaub, yog tus tseem ceeb heev, mas cov "suav" no yuav ua
ntaub ntawv rau nws thiab nws ob tus npoj yaig nrog 411 lawv mus rau
beijing. tsis muaj tsawg kiab (week) ces cov niag suav dag no hais
tias lawv tsuas coj tau cov hmoob meskas mus rau beijing xwb, mas lawv
coj tsis tau cov kwv tij hmoob hav zoov uas tsis muaj ntaub ntawv mus
lawm. tus kwv tij hmoob hav zoov tseem cia siab heev, tias kom peb pab
nyiaj rau lawv tau yuav noj yuav haus nyob rau paj tawg lag tos 411
mus sib tham nyob beijing rov los. kuv thiaj li hais rau tus kwv tij
hmoob hav zoov tias peb mas peb yeej paub tias pab niag suav no yog
neeg dag nyiaj lawm. yog tias nws tseem tsis tau paub ces ib qho uas
qhia meej meej ntxiv tias lawv yog neeg cuav ces yog qhov uas lawv
tsis muaj peev xwm ua tau ntaub ntawv coj nws mus rau beijing ntag.
yog lawv yog nom tswv tseeb mas yuav ua ntaub ntawv coj nws ncig lub
teb chaws suav thoob plaws thiab coj nws ncig thoob ntuj los yeej tau.
thaum lawv tsis muaj peev xwm ua tau ntaub ntawv taug kev rau lawv ces
qhia tias lawv yog neeg cuav tseeb tseeb lawm. thaum no, tus kwv tij
hmoob hav zoov thiaj li thim xav thiab hais rau kuv tias nws saib mus
saib los mas zoo li yog cuav lawm xwb. tsis muaj tsawg hnub tom qab
ces lawv cov npoj yaig uas tsis muaj ntaub ntawv thiaj khiav mus vaj
mus tsev tag lawm.
yog yuav tham kom tag 411 txoj kev yuam kev los yog txoj kev dag mas
tshuav ntau heev, thiab feem ntau yeej muaj tape records tib si tseg
ua puav pheej, ua keeb kwm. yog tham hauv no mas ntev. yog koj xav
paub tiag, thiab yog muaj coob tus xav paub thiab no kuv mam muab ua
twb zoo teeb zoo zoo tham rau hauv xov tooj cua hmoob moj them mas
thiaj li yuav tag txhua yam li qhov kuv paub. ytk, koj yuav tau feeb
meej thiab mloog kuv cov lus nram qab no kom meej meej. ua ntej 411
qhib telephone conference (lawv kuj hu ua xov tooj cua) nqua hu kwv
tij hmoob kom suav daws muab resume thiab muab nyiaj tuaj rau lawv mus
dhia 9 lub xeev, ib tus kwv tij hmoob yaj ntawm 411 hauv fresno twb hu
rau kuv kom peb koom haum koom tes nrog rau lawv. kuv hais rau nws
tias peb paub meej tias lawv tes hauj lwm no yog cuav xwb, tsis muaj
tseeb. mas peb tsis koom nrog lawv, thiab kom lawv ceev faj. tab sis
nws hais tias yeej yog tseeb tseeb li lawm, mas "suav" thiab "un" mas
nyob rawv pem suav teb nrog lawv dhia tes hauj lwm no. dhau no ces 411
qhib telephone conference thov nyiaj thiab muab resume, tham muaj siab
heev txog lawv 9 lub xeev. peb hmoob moj them kuj sib tham tias tes
hauj lwm ntawm 411 no mas yog raug dag los yog dag lawm xwb, tab sis
peb txiav txim siab tias peb yuav tsis tawm tsam 411 thiab yuav tsis
hais lus hauv hmt muab lawv rhuav li, vim tias hmt niaj hnub hais kom
hmoob txhob thau hmoob, hmoob txhob tua hmoob, mas cia peb mam li nrog
411 tham ncaj qha thiab cia hmoob mam li paub hmoob tom qab xwb. cov
hu directly tuaj nrog peb tham mas peb yeej tham meej raws li qhov peb
pom, tias tsis muaj tseeb, tab sis peb yeej txiav txim siab tsis hais
tawm hmt mus rhuav 411 li. dr. suav thiab coob tus twb caw kom kuv
koom nrog rau lawv mus hais lus nyob rau tom xov tooj cua looj ceeb
mus tshab txhais qhov tseeb rau kwv tij hmoob paub. tab sis kuv hais
rau dr. suav tias kuv tsis nyiam qhov yuav mus hais tom lwm lub xov
tooj cua los yog telephone conference txog 411 lawv. yog yuav hais ces
cia li mus hais nyob hauv 411 lub xov tooj cua los telephone
conference xwb. kuv thiaj tsis mus nrog dr. suav lawv tham txog 411 li
thiab. dhau no, kuv kuj mloog 411 cov lus nqua hu ib tsoom hmoob thiab
kuj sim nrog 411 ob peb tus neeg tham los lawv tsis kam tham li. tso
npawb xov tooj tseg rau suav xwm los nws tsis hu tuaj li, vim lawv
paub meej tias kuv muaj neeg nrog lawv cov neeg dhia thaum pib mas kuv
paub meej heev txog tes hauj lwm no. tus kwv tij hmoob yaj los hais
tias lawv tus thawj coj ntawm 411 los yuav tsis kam nrog kuv tham.
thawj thawj zaug, kuv hu mus tom lawv lub telephone conference, kuv
hais tias kuv xav tham txog qhov hauj lwm no raws li qhov kuv paub;
lawv tsis pub kuv tham. tom qab no, 411 ib tus coj hais tawm kuv npe
nyob rau hauv lawv lub telephone conference, kuv thiaj li tham me
ntsis raws li qhov kuv paub thiab poob siab txog lawv tes hauj lwm no.
tsuas muaj li no xwb. kuv tsis tau tawm tsam 411 rau qhov twg kom kwv
tij neej tsa txhob koom tes thiab txhob pab nyiaj rau 411. koj ho hnov
li cas, thov piav kom muaj chaw txawb chaw rau tuaj es kuv mam li rov
teb rau koj txog 411 thiab zoo siab yuav tham kom meej thiab ntxaws
tshaj qhov no rau suav daws tau paub, thiab kuv tseem npaj siab yuav
tham txog cov hauj lwm tsis meej pem no rau ib tsoom hmoob tau kawm ua
keeb kwm.
4. hais txog qhov koj iab liam txog kuv ywj pheej txoj kev tsis ncaj
ncees. txoj kev tsis ncaj ncees yog qhov kuv tawm tsam. thov koj muab
kom tau ib qho me me pov thawj tias ywj pheej tsis ncaj ncees tuaj
qhia rau peb hmoob tau paub. ua ntej tshaj plaws, koj yuav tau paub
tias hmoob moj them yog ib pab pawg neeg uas muaj ntau xeem ua tus
tsim tawm. yeeb yim tias nom phiab thiab twj lij nkawv kuj yog neeg
hais lus hauv xov tooj cua, kuj yooj yim rau nkawv hais lus, nkawv kuj
yog ob tug uas koom haum pom zoo kom pab hais lus rau hmt. kuv ne, vim
kuv yog ib tug uas paub txog peb hmoob li keeb kwm ib qho me ntsis,
thiab vim peb ntseeg tias keeb kwm yuav pab tau peb txoj kev ras haiv
thiab txoj kev ua haiv, kuv thiaj yog ib tug uas suav daws pom zoo kom
hais lus rau hmt. tu siab tias peb ob peb tug hais lus kuj txawm cia
li yog hmoob xyooj tib si. tab sis cov pab pawg nyob tom qab muaj ntau
xeem. tsis yog li koj lam iab liam, tus tuav lub hmt foundation yog
lis yias li koj hais. ob tus tuav nyiaj yog yias thoj thiab txoos xwm
lauj. koj yuav tau nrog cov neeg no tham, tias puas tau muaj ib zaug
uas kuv ywj pheej hais lus li tsis tshua ncaj ncees, coj li tsis tshua
ncaj ncees, thiab tau ua li tsis ncaj ncees lawm. lwm yam mas tej zaum
kuv tseem qeeb siab zog, tab sis yog koj iab liam kuv rau txoj kev
tsis ncaj ncees mas kuv xav tham thiab zaum tham nrog koj thiab nrog
suav daws cov nyob hauv no uas muaj kev poob siab thiab xav li koj tus
ytk ko xav. kuv zoo siab muab peb tej financial records nthuav rau koj
thiab nej suav daws tuaj saib. kuv tsuas reserve the rights to
document, teev tseg txhua yam thiab muab tshaj tawm rau ib tsoom hmoob
tau paub tias koj/nej ho tshawb tau kev tsis ncaj ncees li cas xwb.
kuv caw koj thiab koj cov phooj ywg tuaj saib hmt foundation cov
financial records. hu rau kuv tau txhua txhua lub caij. peb zoo siab
tos txais. thaum paub tias koj nyob rau pab pawg twg lawm, peb thov
muaj cai tshawb thiab saib nej cov financial records, thiab. thiab
thov sib piv saib puas tseem muaj ib pab pawg ncaj ncees dua hmoob moj
them lawm. kuv nyiam qhov no heev. cia siab tias koj yuav maj teem
caij tuaj tshawb kuv txoj kev tsis ncaj ncees.
5. hais txog qhov hmoob moj them cia li ntsiag to lawm. (a) yeeb vim
hmt raug yeeb ncuab muab thaiv (jam) thoob plaws li peb twb tham dhau
los lawm. thaum pib mas yeeb ncuab jammed ib cheeb tsam ntawv hanoi
xwb. tom qab no ces lawv jammed thoob plaws rau nyab laj qab teb, qhab
meem, thaib teb thiab nplog teb tib si lawm. thaum lub 10 hli xyoo
2009, peb thiaj li muab hmt thaub mus hais rau thaum 8:30 txog rau 9
teev (thaum pib mas peb hais thaum 8 teev txog 8:30). peb cov lus
tsuas nrov meej (clear) tib hnub xwb. hnub tom qab xwb ces hanoi twb
caum qab mus jam rau lub caij nyoog tshiab lawm. li ob kiab tom qab
xwb, lawv jammed nyob nyaj lab qab teb lawm thiab. li ob los peb lub
hlis tom qab xwb, lawv jammed thoob plaws li qub, thoob plaws rau qhab
meem, thaib teb, thiab nplog teb tib si lawm. peb thiaj li txiav txim
siab muab tso tseg thaum lub 6 hli tim 30 xyoo 2010 no lawm. lub caij
ntawd, peb muaj 4 lub xov tooj cua hmoob hais lus txhua txhua hnub,
xws li hmoob los tsuas, hmoob koom pheej xeeb, xib hwb nkias tub lub
xov tooj cua, thiab hmoob moj them. lwm lub xov tooj cua mas yeeb
ncuab yeej tsis thaiv li. lawv tsuas thaiv hmt tib lub xwb. qhov no
qhia rau peb tias hmt hais chob lawv txoj hlab plawv lawm. tus tawv
dawb yeej hais rau peb tias yeeb ncuab thaiv hmt tib lub xwb, mas tej
zaum peb khiav chaw thiab hloov caij los lawv yeej yuav caum qab li.
yeeb ncuab ua raws nraim li nws hais. peb kuj hais rau nws tias yog
yeeb ncuab rov thaiv thoob plaws ces peb tsuas notify nws ib lub hlis
xwb ces peb tso tseg lawm. peb hais xov tooj cua no mas 30 na thi
program mas raug $100 nkaus. ib kiab mas peb them $300. yog thaum peb
tham los lawv yeej tsis hnov li lawm, peb tso ces poob nyiaj lawm xwb.
thaum pib yog peb cov tswv cuab ib leeg muab $1000 los pib. tom qab no
tej kwv tij hmoob kuj zoo siab heev pab hmt. peb yeej thov nyiaj ntau
zaug li koj hais. qhov no koj kuj hais tsis yuam kev. tab sis ua cas
koj ho yuav mus txawj dag, txawj txua ua luaj thiab, tias peb nim thov
tau txog $20,000 tuaj ib zaug twg. dhau li no, tsis tau muaj ib zaug
uas muab cov nyiaj suav es muaj tsawg tshaj li qhov ntaub ntawv teev
tseg. suav cov nyiaj txhua txhua zuag mas yeej tau nyiaj tshaj li
ntaub ntawv teev tseg xwb, vim tias tus puav, cov pab $1, $2 xwb, tsis
kam teev lawv cov npe tseg. tej no yuav qhia rau koj tias peb coj li
cas. qhov (b) uas peb tso tseg tsis hais lus lawm kuj yog tim lwm pab
pawg txoj kev dag. xyoo 2009 rau 2010 mas muaj ob peb pab hmoob cov
hluas uas dag loj heev li nej twb hnov lawm. hmt kuj tsis xav hais lus
tawm tsam suav daws thiab. peb thiaj li txiav txim siab tias cia tej
kev dag no dhau mus tso, peb mam li rov qab ua twb zoo npaj tham rau
suav daws mloog. thiab qhov (c) mas peb cov hais lus los kuj poob rau
txoj kev txom nyem raws lub teb lub chaw txoj kev txom nyem, li nej ib
txhia thiab, ua rau peb txhawj xeeb txog lub cuab lub yig, tig rov los
huas kev noj haus rau lub cuab lub yig ntau dua lawm. tab sis npaj
mloog mus ntxiv, peb yuav rov hais txuas mus ntxiv.
6. hais txog hmt txoj kev pab rau kwv tij hmoob. thov caw koj tuaj
saib peb cov records, uas teev tseg txhua txhua yam. kuv yog ib tus co-
founders rau lub hmong archives uas tam sij no muaj over 130,000 yam
khoom txog peb hmoob, uas muaj scholars thoob ntuj tuaj tshawb fawb.
txij xyoo 1999 los, tsis tau muaj ib qho luaj nti luaj raus txog qhov
kuv tus ywj pheej no tsis muaj kev ncaj ncees nyob hauv hmong
archives. suav daws tsuas muaj qhuas txog kuv txoj kev donate khoom
thiab pab nyiaj rau hmong archives xwb. hmoob moj them thiab hmoob
moj  them foundation los tib yam. hnub no kuv zoo siab heev tias nyob
hauv lub ntiaj teb no tseem muaj ib tus hmoob muaj peev xwm iab liam
kuv txoj kev ncaj ncees. kuv thov caw koj muab pov thawj tim khawv
tuaj prove tias kuv muaj tsos tsis ncaj ncees thiab. kuv muaj ntau zaj
dab neeg hais txog kev ncaj ncees ntawm kuv tus kheej. muaj caij kuv
mam li hais tawm los yog sau ua puav pheej tseg. kuv kuj xav muab kuv
piv rau koj tus ytk saib leej twg ho ncaj ncees dua leej twg. thaum
paub tias koj yog leej twg lawm, tej zaum yuav txaus luag heev.
kawg no, kuv qhia rau koj tus ytk tias lwm yam mas kuv tseem me siab
vim kuv tsis paub txhua txhua yam meej. tab sis txoj kev ncaj ncees
mas kuv yeej npaj zoo thiab paub ntxov ntxov los lawm tias yuav muaj
cov neeg lim hiam li koj lam tau lam iab liam, uas peb hmoob hu ua
nqaij dawb xeeb kas, vim nws tus kheej li cuj pwm los yog vim nws li
kas moos. kuv zoo siab tos txais koj tuaj tshawb fawb, tuaj tshuaj hmt
foundation cov financial records txhua txhua lub caij nyoog. kuv npawb
xov tooj yog 651-338-7443. ua tsaug.
ywj pheej xyooj

victor,
zoo siab pom koj hais zoo txog kuv thiab. muaj tus txhawj xeeb li ykt
lawm, koj yuav tau txhob tiv thaiv kuv heev heev thiab nawb, tsam quav
lam lo koj thiab os.
kuv tsis tshua tuaj hauv sch no li. nyob nyob kuv lam tuaj saib ib
zaug saib suav daws tham txog dab tsi xwb, twb tsis muaj caij nyeem
thiab. tab sis zaum no ho pom nej tham txog kuv. ua tsaug rau koj txoj
kev phooj ywg thiab tiv thaiv. yog muaj caij ho pab ytk tshawb tiag
saib kuv puas muaj lub siab thiab txoj kev tsis ncaj ncees.
nyob zoo.
ywj pheej

victor yang
kuv saib mas koj thiaj yog ib tug hmoob paub tab, peb hmoob yeej zoo
li koj hais koj piav no ntag, cov tawm tsam ib tug yeeb ncuab xwb los
lawv tseem rov sib tawm tsam lawv thiab, yeeb ncuab paub thiab pom ces
lawv luag pos ncauj, tsis tas li ntawv los cov tawm tsam yeeb ncuab
mus mus los los cia li coj ib tug zaub mos los thiab .
tub

ytk thiab ypx
kuv tau nyeem meb cov ntawv ntev loo lug lawm mas kuv kuj xaav tas meb
yeej puav leej yog mob mob sab rua hmoob lub neej hab yeej xaav xaav
kuam hmoob zoo nrug luag tebchaws muaj neej ua, muaj vaaj huam sib
luag tabsis vim ib leeg nyob ib qho hab txuj kev sib has lug tawm tswv
yim lossis sib qha tswv yim muaj tsi txaus txhaj ua rua muaj kev xaav
txawv le nuav.
yog meb nyam hab nua ca kuv teem ib lub caij es meb hab kuam tug puav
le victor yang puab tuaj nrug peb sib koom noj ib pluag mov ua ke hab
sib thaam qha tug kheej nrug rua lub tswv yim ua ke kuam sib kaag sab
txhaj tsi muaj kev to taub yuam kev. kuv maam ua tug them nqe noj mov
rua peb tuaj koom ua ke kag.
has txug ypx hab lub mojthem mas kuv yeej tsi paub puab lub hom phaj
hab kev dha dlejnum ib qhov hlo le tabsis kuv kuj noog ypx has xov
tooj zag puas mas yawg kuj has tau zoo kawg hab muaj chaw tsawb chaw
rau kawg le. yog le kuv txhaj tau sau ib dlaim ntawv qhuas hab txhawb
puab zug kuam puab tsau sab ua teg num zoo moog ntxiv. ypx twb tau
muab kuv dlaim ntawv txhawb zug tshaaj tawm rua huv mojthem ob zag los
peb zag, kuv yeej nov tuabsi. kuv tseem npaaj sab yuav moog nrug puab
sib thaam hab nug txug puab lub hom phaj seb yog le caag tabsis puab
lub xov tooj cua ca le tsi has lawm ces kuv txhaj kaav lam lawm xwb.
txawm le caag los yog muaj lub hom phaj lawm mas yuav tau ua tag tag
kuam tuab neeg txhaj tsi xoom xaim lossis taag kev ca sab rua yug. peb
ua tuab neeg nyob ces kawg caj hab tuag xwb, yog yug muaj zoo hom phaj
hab tub tshaaj tawm tau yug txuj kev yuav moog lawm mas yuav tau moog
kuam kawg. yog aav luaj quas mas txhaj tsum xwb.
yog mej kaam hab nua ces muab mej cov xuv tooj xaa rua kuv es kuv
npaaj caij hab chaw rua peb tuaj sib ntsib sib thaam hab qha yug tug
kheej lub tswv yim kuam suavdlawg nkaag sab ua ke yuav. nyob zoo mej
suavdlawg.

yawgnomdub,
kuv xav li koj thiab tiag, vim li cas cov pojyaig ua twb nyiam los ua
ib txoj haujlwm kom muaj tau lub "npe hmoob", lawv hos tsi ua lub siab
ntev sibtham thiab sibkho kom sibnkagsiab.  ib leeg pheej hais ib cov
lus li no.
tsi tag li los, yuav tsum tau hais rau dr pao oz thiab...nws twb hais
tias friends and haiv must been through thick and thin nos...yog li,
lub sijhawm zoo li no--luag ib cov tseem muaj agenda nrhiav chaw
sovsiab.  yus hos plas nplag nplas yus ib leeg rau ib sab ntuj li
no...puas yog lawm ned?
tos kuv hais hais peb os, kuv mas yeej tsi paub ntau laud.  tabsi, kuv
yuav tsum evaluate lub time and place...kom muaj benefit rau hmoob lub
npe thiab yus tsav neeg ua nej xwb nawb.  li no, kuv thiaj li tsi thau
thau kuv lub taubhaus rau ub rau no.
yog li no, nej cov ua tij, nej txawm yuav ua dabtsi los yuav tsum ua
twb zoo saib hauv paus mus tis ntsi tso mam li tham lub thiab qw nawb
mog.
thanks,
born2behmong

kwv born,
kuv saib mas zoo li peb cov tuaj hauv sch no tseem sib tham/cav li
hmoob loojceeb xasthoos li koj hais xwb as. zoo li tsis stick to the
issue hos zoo li cia li sib tua/attack personal ntau xwb.  yog zoo li
no xwb ces ntshai tsob me ntoov apple muab cog rau qhov twg los lub me
txiv yeej yuav poob tsis deb ntawd hauv paus laus...phiaj