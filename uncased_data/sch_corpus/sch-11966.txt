moobsib, koj yog tug kws moog nyob tau ntev tshaaj rua tim nplog teb,
tej zag koj yuav yog tug paub zoo, kuv yuav nug koj ntau nqai lug le
nraag nuav.
1. koj pum qhov kws zoo hab nyob tau kaaj sab quas lug yog yam twg
quas tag?
2. qhov luj kws yug cas sab rua tim nplog yog yam twg txhaj le yuav ua
tau rua yug cas sab?
3. kev nrhav noj nrhav haus ywj sab quas lug yog yaam dlab tsi yaam
twg txaj le ua tau ywj sab?
4. kev moog lug puas muaj chawn cov nyom txug txuj kev taug kev ntawd?
5. nplog qheb qhov rooj nthuav txuj kev dlaav rua tsoom pej xeem txhua
tug lawm nua yog txuj twg tag?
6. koj puas xaav tas moog nyob tim nplog ua laag luam nua puas yuav
noj nyob tau hab? hab puas nyob tau tso
sab quas lug?
7. yog yug xaav moog nyob tsheej xyoo le lug tsev puas tau? hab thaum
taag caij nyoog lawm ne nplog puas charge nyaj rua yus them kuas tau
nyob ntxiv hab?
8. koj pum tej tuab neeg tsi has hom twg le, xaam suav, nyab laj,
hmoob, nplog hab lwm yam nev leej twg yog tug kws muaj laag luam luj
moog zoo nyob rua ntawm koj lub qhov muag xyeem pum ntawd yog leej twg
yog tug ua txiv tshaaj plawg nua.
koj puas paub txug peb cov hmoob kws moog nqeg peev ua laag luam rua
tim nplog lub neej kev laag luam puas nyob tau hab luj hlub npaum le
caag, tsi has yam twg le tsuav yog yaam kws nrhav nyaj tuab si, xaam
rua cov hotel huv si nev puas noj nyob tau hab.
yog nqeg peev nua yaam twg zoo ua laag luam tshaaj koj sim pav miv
ntsiv rua peb mloog seb.
ytk

ytk,
kuv xav mas ntse yawm thaub moobsib no yuav tsis kam teb koj thiab
qhia qhov ncaj rau koj lau vim nws twb mus ua tau vaj tau tsev zoo rau
tiv lawm, yog yawg teb raws yawg lub siab ces yawg ntsai tsam yong,
nplog liab lawv cov kgb mus muab yawg hlais noob thaum yawg rov mus
nyob tim yawg lub tsev. koj twb hnov hmong213 hais tias yawg moobsib
no mus ua tau ib lub tsev zoo ze rau ntawm nplog liab lub stadium lawm
no ne. xyoo 2006 ntawv yawg moobsib no hais tias nws lub tsev kub
nyiag tag no ces tej zaum nws collected tau insurance ntau ces nws mus
ua tsev tiv lawm xwb.
raws li kuv mus kuv pom xwb mas yog koj nyob vientiane xwb mas kuj
tsis luaj twg, tsuas yog muaj khib hnyiab thiab tsw phem muaj
pollution ntau dhau heev lawm xwb. hais txog kev noj haus mas tseem
kim tshaj tim no lawm nawb yog nyob vias cam os, nqaij los kim, zaub
los kim, dej haus los yuav xwb, vim lawv cov dej qhov nabzab tiv tsis
filter zoo thiab tsis muaj tshuaj tso ces muaj bacteria ntau heev li,
yog tsis ua zoo ces yeej haw quav ntag nawb.
nyob rau yav npab nauj mas nplog liab tseem khuj noj khuj haus kawg li
nawb, lawv kev noj kev haus ces yeej nyob ntawm lub ntsis phom xwb
ov,hos sab hmoob nyob rau bolikamxai rau loobxas, lavxaus ces hmoob
xyooj yog cov kho tag li lawm, lawv mas phem thiab tua neeg heev li
nawb, yog lawv tsis nyiam leej twg ces yeej kawg pais kaws laws xwb
ov. sab luangprabang mus rau ubdusxais thiab xasniam ces pubthawj yog
cov khoo, lawv los kuj khuj noj haus kawg thiab, tab sis lawv yog ib
co neeg tsis xab xam ces tseem txom nyem heev li, yog muaj tus khov
mus coj lawv ces tej zaum yuav ok thiab.
thaub cab lw hais rau hmoob coob tus mas nws xav kom hmoob mus nyob
rau sab moos hooj nas ntaj nas nyaus kom coob es lim hnub yuav muab
sab tov ua lub moos kom loj tshaj vias cam no ces ziag no moua saub
lawv thiab coob tus thiaj li npaj mus yuav av rau sab moos hooj tov
nawb.
amen

nyab zoo tug tij laug ytk hab zab,
kuv saib zab tub teb taag lawm ces nyaj tsuag kawg le xwb lauv...
hehehehehe... ua ke ntawd koj muaj caub tub/luj taag npaud rua cov
nplog lab es txawm teb rua koj los ntshai yuav tsi muaj nuj nqes dlaab
tsi pob?
1. koj pum qhov kws zoo hab nyob tau kaaj sab quas lug yog yam twg
quas tag?
lug teb: yeej xauj tsi pum qhov zoo hab kaaj sab quas lug le koj has
le nawb. peb suav dlawg yeej paub hab to taub lawm tas cov neeg laug
kws pheej rov moog nyob/xyub tid ces yog tsiv txuj kev kub ntxhuv
ntawm lub neej vaammeej tim nuav xwb, puas yog?
2. qhov luj kws yug cas sab rua tim nplog yog yam twg txhaj le yuav ua
tau rua yug cas sab?
lug teb: qhov nuav los kuv xaav tas nyag muaj nyag homphaj hab kev
ntshaw. yuav muab zuaj lug ua ib sob has tsi tau.
3. kev nrhav noj nrhav haus ywj sab quas lug yog yaam dlab tsi yaam
twg txaj le ua tau ywj sab?
lugteb: koj ua tij yeej paub zoo hab to taub tas yeej tsis muaj ib lub
teb chaws huv qaab ntuj khwb nuav kws tsoom lajmej pejxeem haj tseem
nrhav noj nrhav haus "ywj sab quas lug". kawg cov maab qus xwb txhaj
le tseem nrhav noj nrhav haus ywj sab quas lug xwb les es.
4. kev moog lug puas muaj chawn cov nyom txug txuj kev taug kev
ntawd?
lugteb: raws le kuv ntsib dlua lug mas kuj tsi muaj chaw cov nyom
dlaab tsi yog tas yug yeej muaj ntaub muaj ntawv raug cai lawm. nig
nuav zoo le tsoom lajmej pejxeem huv lostsuas teb yeej muaj cuab kaav
taug kev ib qho rua ib qho huv lub tebchaws ywj sab lug le lawm. puab
tsi tau thov ntawv taug kev (bai dern tharng) lawm.
5. nplog qheb qhov rooj nthuav txuj kev dlaav rua tsoom pej xeem txhua
tug lawm nua yog txuj twg tag?
lugteb: kuv kuj tsi paub zoo tas qheb kev dlaav dlaab tsi hab ov...
6. koj puas xaav tas moog nyob tim nplog ua laag luam nua puas yuav
noj nyob tau hab? hab puas nyob tau tso sab quas lug?
lugteb: kuv xaav tas nyob ntawm tug txawj ua. yog leej twg to taub
txug cov neeg huv lub teb chaws ntawd zoo es txawj ua kuas hum feem
coob sab ces tug ntawd yeej yuav tsum tau noj tau haus xwb. yog leej
twg tsis txawj ces kawg poob xwb les es.
7. yog yug xaav moog nyob tsheej xyoo le lug tsev puas tau? hab thaum
taag caij nyoog lawm ne nplog puas charge nyaj rua yus them kuas tau
nyob ntxiv hab?
lugteb: cov kws muaj noob nyoob 65 xyoo lawd ces tsoom fwv lostsuas
yeej muab visa dlawb rua nyob lawm xwb. tug kws tseem yau tshaaj 65
xyoos mas yog cov visiting visa ces ib zag luas pub 2 hlis yog $35.00
dollars. taag lawm ces yuav tsum rov moog ua dlua xwb. yog yug moog
tom mfa consulate office ces luas charge ib nub 2 dollars, tawm sis
yog yug moog hlaa darn rov lug nua ces yog $35.00 dollars xwb tau 2
hlis lawm providing that you are not a person they don't want.
8. koj pum tej tuab neeg tsi has hom twg le, xaam suav, nyab laj,
hmoob, nplog hab lwm yam nev leej twg yog tug kws muaj laag luam luj
moog zoo nyob rua ntawm koj lub qhov muag xyeem pum ntawd yog leej twg
yog tug ua txiv tshaaj plawg nua.
lugteb: raws le pum mas cov suav tuaj ua luam coob tshaaj plawg hab ua
luam luj tshaaj plawg. ntxiv ntawd ces yog cov nyablaaj moog rua cov
thaib.
koj puas paub txug peb cov hmoob kws moog nqeg peev ua laag luam rua
tim nplog lub neej kev laag luam puas nyob tau hab luj hlub npaum le
caag, tsi has yam twg le tsuav yog yaam kws nrhav nyaj tuab si, xaam
rua cov hotel huv si nev puas noj nyob tau hab.
lugteb: kuv kuj paub tsi txhij, tsi txhua tas ua le muaj moob txawv
teb chaws lug moog ua luam dlaab tsi, rua dlaab tsi es ho tau/tsaam
paaj hab. tawm sis kuv xaam pum tas peb tsoom kwvtij moob kws moog
nqeg peev rua huv lostsuas teb feem coob nyam txuj kev yooj yim hwv
ces ua dlaab tsi los pheej tsi ua kuas muaj hauv paug hauv ntsis hab
muaj ntaub muaj ntawv meej pem tseg. yog le ntawd ces ib txha txhaj le
raug puab cov txheebze kaws taub hau ti ti txhaa ces mobx lub sab. yog
leej twg txawj ua kuj los tsi ntsib teeb meem dlaab tsi hab. tseem
ceeb tshaaj plawg ces yuav tsum txawj saib, txawj ntsuag zoox es sub
yug txhaj tsi ntsib xau.
yog nqeg peev nua yaam twg zoo ua laag luam tshaaj koj sim pav miv
ntsiv rua peb mloog seb.
lug teb: yeej tsi muaj ib yaam twg ua yooj yim tshaaj le nawb, kuv
xaav naj. kev ua laag ua luam, tsi has lub teb chaws twg, yuav tsum
yog yug paub qhov yug ua zoo txaus mas yug txhaj le ua tau moog zoo
xwb. tsis le ntawd ces "a fool soon money part" xwb les es.
nyaj mej suav dlawg yeej paub zoo lawm tas yog peb cov neeg txawv
tebchaws moog su huv yug tej txheeb tej ze tsheej asthiv moog rua
tsheej hli tej mas muaj tej lub zog cov tswj/coj yeej muaj txuj cai
sau noj security fee. muaj tej lub zog kuj tsi muaj fee dlaab tsi tawm
sis muaj tej lub zog mas luas kuj sau txug tsheej 2-3 puas txheeb kip
tuaj ib hlis hab. yog le ntawd mas ua ntej yug yuav moog su huv yug
tej txheeb ze yuav tau tshawb saib luas puas muaj nqe dlaab tsi sau
ntawm yug. dlua le ntawd ces yuav tsum muaj registration record rua
huv hau zog (nai barn).
ua tsaug..
ms

moobsib,
ua koj tsaug ntau ntau kws koj tseem lauj caij nyoog lug teb kuv cov
lug hab zoo sab tsi txawj taag le, yog le koj has tes kuj yog has tas
tsuav yog yug paub tas yug yog tuab neeg hom twg hab yuav tau nyo hau
quas li rua tej kws yug yuav ua tau, hab yus yuav tau ua neeg xyuam
xim paub taab muab tej tswv teb chaws saib rua lub saam thaj ces kuj
tsi muaj dlaab tsi le hab nua mas. ua tsaug ntau ntau rua koj cov lug
tshaab txhais qhov tseeb hab pum ntawm qhov muag.
ytk