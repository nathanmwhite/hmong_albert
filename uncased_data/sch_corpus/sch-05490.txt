kub heev tiag nyuav qhuav zaum kiag xwb los tseem tsis cia xyuas ntawv
me ntsis tso. niag anti tiab ntawd txawm siv thab plaub lawm.
ua zoo xav tso mas thob aw, peb lanxang democracy coob li coob cas tsis
paub tseeb cia li ntsee lawm na.
tsis yog nvision wb xwb os thiaj siv lanxang democracy tus isp
(mouasao) tseem muaj coob tus lawv yuav tuaj muab koj lub plab ua kom
yaus mi ntsis ntxiv.
koj paub tseeb lawm lov? nvision+tojsiab yog tij muaschoj ma?
yog tsis meej no txhob lam tham qu nawb mi plab zais.
tojsiab

yog muaschoj ruam baum ko ces nws yeej tsis ua tau ib tug coj chog kev
phooj ywm nyob thoob teb chaws mas thob anti tiab plab zais.
tojsiab

tijlaug choj muas,
koj tsis tau teb kuv qhov lus nug koj"they are tired of looking for
your peers'bones". qhov no puas yog koj hais tus kwv tij hmoob thiab
nws tsev neeg uas nyuam qhuav xiam tsis ntev no nyob tim thailand? yog
koj tus ua tij hais txog tus kwv tij no mas tej zaum koj ib nyuag tsis
sensitive txog lawv tsev neeg. tab sis yog koj lam hais nraum toj nraum
pes xwb ces nws yog niag lus huab lus cua xwb ces tsis ua li cas. txawm
li cas los nej cov ua tij uas yog cov coj ntawd peb hmoob yuav hais dab
tsi los thov mam xav mam hais. thov txhob siv emotion, but be
reasonable/logical.

nyob zoo sys
kuv lam nug koj ob peb los ais thov koj txhob xav li cas rau kuv.
1 koj nrog kong le/pathet lao nyob tau 3 xyoo (1961-63), ua cas koj
hios khiav los thawj peb tog (lub caij ntawd) thiab koj ua li cas koj
thiaj khiav dim?
2. thaum nyab laj qab teb swb rau nyab laj qaum teb thaum lub hli april
1975, ces souvanna phouma cia li kom peb tog nyoo nplog liab thiab nyab
laj liab xwb ces peb hmoob thiaj tsis muaj ib tug xav ua rog ntxiv,
sawv daws tsuas npaj khiav xwb.  sawv daws cia li coj poj niam me nyuam
taug kev khiav tuaj mus thaib raws vaj pov qab vim sawv aws tsis nyiam
txoj kev koos sham.  koj dab laug tou by lyfoung, ly teck lynhiavu
thiab dr yang dao kuj mus cheem kom hmoob txhob khiav tab sis hmoob
tsis mloog lawv hais, hmoob thiaj taug kev tuaj txog hin heut ces nplog
tua hmoob ua rau poj niam me nyuam txiv neej hmoob tuag thiab sab coob,
hmoob tsis tau kev khiav, hmoob thiaj li tig rov qab tua nplob liab
thiab nyab laj los txog niaj hnub no.
ua li koj xav tias yog tim hmoob phem xwb los tim nplog tua hmoob pem
hin heut hmoob thiaj tiv thaiv los txog txij no? ua li koj xav tias yog
hmoob xav overthrow tseem fwv nplog liab for hmoob benefits xwb los yog
vim nplog tsis tso kev rau hmoob khiav, tua hmoob pem hin heut ais
thiaj muaj kev sib tua los txog txij no?
ua li koj puas xav tau tias yog koj dab laug tou by lyfoung thiag
lyteck nkawd khiav li dr yang dao no nkawd puas tseem muaj txoj sia
nrog peb nyob teb chaws no?  ua li koj puas xav tias nkawd yog ob tus
neeg tsis dag vim nkawd cheem kom hmoob txhob khiav ces nkawd tsis
khiav thiab?
ua tsaug

yog koj ntseeg tej ntawm kos mas koj yuam kev loj nawb tus me kwv. kuv
xav tias qhov nplog tua hmoob tom tus choj heem hawj es hmoob tig rov
tua nplog los txog niaj hnub no mas yog ib qhov suav daws lam muab coj
los siv ua politiv lawm xwb, kuv ntseeg tias nyaj tsis hais los koj
yuav paub zoo lawm. lub ntsiab hmoob sawv ua rog cobfab mas yeej tsis
yog tim qhov teeb meem ntawd kiag li raws li kuv tus laus no tau ua rog
cobfab puag thaum lub keeb tiv los.
qhov ntawm kos ces tsis tas koj tseem yuav ua suav laus nug tw dais
lawm, tsis hais peb tus twg yog cov loj hlob nyob rau lub teb chaws
nplog mam li tuaj ces yeej paub lub hom phiaj ua tsov rog cobfab meej
tshaj qhov yus yuav xav paub lawm, ntshai ho yog koj tuaj loj hlob teb
chaws no es tsuas hnov tej hlob lam muab tej npas ham ntawd nyiag coj
los tham pem ua kas moos kom muaj cai thiab zoo mloog rau ntawm tsoom
fwv xwb no mas kuj hais tsis tau, tiam sis mloog koj tus lus mas koj
tsis yog cov tuaj loj hlob los sis yug nyob tim us no nas. raws li kuv
tus tau mus ua cobfab ib ntus lawm mas qhov hmoob sawv tua nplog mas
lub sij hawm ntawd yeej yog dej hlob zoo dov cav li nej cov hluas ib
txwm nyiam hais ntag es muaj tus puav tub rog hmoob thiaj li sawv tiv
thaiv kom tau av rau hmoob ua teb chaws ntag, tsis yog lawv tiv thaiv
lawv tus kheej li nej cov nav kas moos pheej lam tau lam hais tawm rau
neeg ntiaj teb nawb.  hmoob tua nplog ces yog tua txeeb yuav teb yuav
chaw ntag hos.  raws li hnov tej hlob piav me me mas lub caij teb chaw
tawg ntawd ces mesliskas muab 2 txoj kev rau cov hmoob nrog vp ua tsov
rog saib hmoob xav taug txoj twg. txoj kev 1 ces yog qhov peb taug ntag
hos txoj kev 2 ces txawm yog cov niaj hnub no tseem nyob hav zoov hav
tsuag ntag. lub caij teb chaws tawg ntawd ces yog hmoob thooj siab koom
ntsws thiab hmoov txog ces hmoob yeej tau av ua hmoob teb li nej ib cov
tseem niaj hnub npau suav no ntag tiam sis peb hmoob los yeej tseem
tsawg thiab ces tej hlob thiaj li tsis kam tiv es txiav txim siab khiav
tawm txawv teb chaws. raws li tej hlob hais mas thaum lub caij
mesliskas yuav rov qab ntawd ces luag yeej tias yog peb xaiv txoj tiv
thaiv lub teb lub chaw ces luag npaj riam phom kom txaus rau hmoob ces
hmoob yuav tau mus ntaus phooj ywg nrog suav av loj kom tau chaw cuab
zog tiam sis vim txoj hmov tsis txog (ntshai yog tsis qhaj noj) ces
hmoob cov thawj coj thiaj txiav txim siab taug txoj kev 1 lawm ces peb
thiaj tau tuaj us no. thaum yawg hlob vp yuav tawm teb chaws nplog ces
yawg fwj txwv zoov zuag hawj thiaj li tau nrog yawg hlob vp tham txog
kev tiv thaiv lub teb lub chaw. yawg hlob vp tau tso lus tias kom yawg
fwj txwv nyob tiv tos yawg mus rau thaib yawg mam li nriav txoj hau kev
thiab lub zog tig rov los pab yawg fwj txwv muab kom tau daim av rau
hmoob. tiam sis thaum yawg hlob tau ya tawm tuaj rau thaib ces yawg cia
li tuaj mus rau us no lawm xwb. cov nrog yawg fwj txwv zoov zuag lawv
nyob tom qab tiv thaiv tua nplog ces thiaj li tseem nyob los txog niaj
hnub no thiab tseem cia siab tias yawg hlob vp yuav nriav kev rov qab
mus npo lawv tiag tiag li luag tau hais tseg lawm no es lawv thiaj muab
lawv txoj sia tiv tuag nti  li nej pom no ntag. tej thawj coj nrog rau
tej txiv tsev feem coob muab lawv txoj sia tiv thaiv tos, ua ua feem
coob tuag tag lawm cis tub tej me nyuam mam yug puag tom qab no loj
hlob tuaj hloov lawv chaws los yeej tseem ntseeg tias yawg hlob vp yuav
khaws nws cov lus cog tseg yuav rov mus npo lawv tiam sis thaum luag
tus hlob tuaj txog us no luag pom tau tias luag tsis muaj cai yuav rov
mus tsuj ib lub teb chaw lawm, luag txawm xav zaj twg los pab tsis tau.
yog li ntawd luag thiaj tsis pom qab yuav hais tau zaj twg li. raws li
luag tus lus mas luag yeej tseem siv lus kas moos kom cov nyob hav zoov
muaj siab zov tas zog tiam sis qhov tseeb ces cub tshau twb txias tau
30 tawm xyoo no lawm. yog yuav piav kom txhij kom txhua mas yuav muaj
piav tiam sis lam piav ua lus paj paws li no xwb los kuv ntseeg tias
nej cov hlua yeej paub ntau lawm.