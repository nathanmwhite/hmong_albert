nkauj nyiag os ntuj aw... cas txog tav nov es mam li kam hais ib nyuag
lo lus "hi" no rau kuv xwb nas.  tos li kuv tuaj mus vacation es yuav
tshav ntuj ua luaj li no.  tab sis mas koj nyuam qhuav hais "hi" xwb
ne, koj twb tsis tau tau muab koj daim "final report" rau kuv saib es
kuv yuav ua cas piav kuv zaj tuaj mas.  luag twb hais tias, "hnov dua
los yeej tsis cuag pom dua" no ne puas yog mas?  koj pom xeeb mus txog
ntua kuv tus me ntxiv ntxawm vaj xeeb thiab mus kiag hauv nws lub me
tsev es koj tsuas los hais tau ib nyuag lo lus "hi" li koj xwb es puas
yuav ntseeg tau koj mas yuav.  koj kam tsij npaj kom koj daim final
report zoo npliag lias tuaj qhia rau peb tag es kuv los vacation los
tso yog tshuav qhov twg tsis txaus los kuv mam los tham, ho yog kuv cov
lus yeej muaj nyob rau kom daim report lawm ces kuv tsis tas tham li
lawm, tsam ib chim kuv ho tau credit lawm thiab ces hmoob 18 thiab nej
cov ua ua kas moos ho  tsis txaus siab rau kuv thiab, koj xav puas yog
mas?
hnub no tshav ntuj kawg.  kuv tseem tab tom yuav mus ua si tsam ces los
tsev ( minnesota) ces no no li es yuav tsis pom tej kev sov no lawm es
kuv tham li no xwb.
-cha.

chav,
yog li ntawd no ces cia koj kavtsij enjoy koj li vacation nawb. txawm
lom zem ib txia, los nco ntsoov tias koj tus txiv ntxawm lawv txoj sia
nyias ntsais npaum nplooj nqeeb. yuav tau nrog lawv tham kom lawv thim
xav li koj, thiaj muaj sijhawm mus vacation, nyob kajsiab lug. tsis yog
yus tau tau zoo mus vacation, enjoy the sunshine, hos yus tus me txiv
ntxawm mas, twb tsis tau luag pw hauv tsev no es, ua cas yus thiaj yuav
tsis "care care" nev.
txawm koj mus vacation lawm los, ciav kuv update rau koj txog 29 tus
menyuam hmoob raug ntes xa rov qab saib koj ho yuav pab tau lawv li
cas. rau qhov laura ua zaj twg los txhaum lawv tibsi ne.
hnub tim 11 december 2005, koj tus uncle vang xeeb, yang chao, khang
yang thiab lawv ob peb tug thawj coj tuaj sibtham hauv koj uncle's
tsev. cov niam txiv ua muaj cov menyuam los tuaj tibsi. lawv tham hais
li no:
1. yog hais tias, zaum no nom tswv nplog liab tsis muab cov menyuam no
kaw, ces txhais tau hais tias thaum laura xiong mus txog tim thaib teb,
nws mus nrog nplog sib tawm tswv yim, tuam tau tus choj kom muab cov
hmoob hauv dej dawb xa kom tag rov qab. ces qhov no, laura xiong yog
tus txhaum, yog hais tias laura xiong thov kom nom tswv nplog txhob kaw
cov menyuam.
2. yog hais tias, zaum no, nom tswv nplog liab muab cov menyuam tim kaw
tag lawm, ces hmoob dej dawb nyob kaj siab lug, vim lawv ntseeg hais
tias lawv yuav tsis raug yuam xa rov qab. mas hmoob dej dawb wish kom
nom tswv nplog muab lawv cov menyuam tim dej dawb kaw laiv, puas yog?
ua li koj ne, xav hais tias kom laura xiong pab sau ntawv mus thov nom
tswv nplog tso cov menyuam, los kav liam? hmoob dej dawb cov thawj coj
yog ib co criminal, violate the right of a child. lawv support qho muab
children rau txim yam lawv tsis muaj txhaum nawb. koj yuav tau hais rau
koj tus uncle lawv kom txhob ua li no.
enjoy your vacation, dear.
nkaujnyiag

puas muaj li koj hais tiag mas, luag twb yog h18x cov neeg es cas tseem
hais tias tsis tau luag no. tus twg yog zwm rau h18x lawm mas tsis
ntshai kiag li vim lawv twb muaj cov nom tswv loj nyob txhua txhia qhov
cov fwjchim los duav lawv lawm yuav tsis muaj leej twg los chwv tau
lawv kiag.
aub yauj, laura xiong awd!! koj ces zaum no pab los txhaum tsis pab los
txhaum li lawm lauj. hnub no koj cev tau caj dab rau h18x lub voj hluas
lawm ces kawg tuag lawm xwb las as. koj yuav ua li cas no mas, yog
nplog kawv cov me nyuam hmoob ces hmoob dd dim txim tiam sis cov
menyuam mag mus theej txhoj (ntshai koj tseem yuav raug liam tias tsis
yog nplog kaw, tiam sis koj yog tus kawv h18x cov neeg), hos yog nplog
tsis kawv lawv ces koj txhaum tuag nti. hahaha, koj mas ntshai yuav tau
xav zoo zoo ua ntej koj sau ntawv mus rau nom tswv un, thaib thiab
nplog kom lawv pab daws cov neeg no teeb meem nawb. raws li kuv xam pom
mas zaum no h18x muab koj cig voj vog tag li lawm es yuav ua li cas no
mas.  tig sab twg los luag twb hau riam rau yus nruab pliag tag li lawm
ne.
yog tias muaj raw li koj hais no tiag mas ntshai lawv twb mus feev yim
twm kom nplogliab muab pab me nyuam ntawd kaw kom xwv thiaj li theej
tau cov hdd lub txhoj lawm paub. nkaujnyiag, es sub cov niam txiv hmoob
ntawd los yeej zoo siab kom lawv cov menyuam dawb huv ntawd mus pw hdd
lub txheej thiab lov, los yog cov coj ntawm pawg neeg dd xav xwb? yog
nplog kaw xwb mas ntshai yuav theej tsis tau lawv txhoj mus ntev pes
tsawg yog yuav kom lawv cov roj ntsha los ntxuav tau kiag mas ntshai
yuav tsum yog nplog muab lawv tua kom tag mas hdd thiaj li yuav muaj
txoj cai loj thiab thiaj li yuav dim lub txhoj ntawd mus tag ib sim. ab
tam tseeb li laus cas es tus kas moos hmoob no mas yuav qoos tiag tiag
li os yom. puas yog tswv ntuj pov txoj koob hmoov nrov poog los rau hdd
lawm ne?

zoo li lawv yuav tau qhov lawv ntshaw lawm ntag.. peb yuav tsumt tsis
txhob ncauj ntaux nyob tsam puas dab lawm naj....
ms

moobsib
yeej yog li koj hais lawm. yog yus qw xwb ua tsis tau ces txhob thab-b
tsam tau plaub ces ho daws tsis tau. cov moob txom nyem ntawd twb yog
peb cov moob meskas no mus tsim xwb thiaj muaj tej teebmeem no.
nvision

phooj ywg cha,
zoo kawg li uas koj tawm los teb laura xiong lawm nav, yog koj tsis los
ces nws yeej yuav khaws dawb saib koj xwb ntag hov. txhob mus keb ub
keb no es thiaj li tsis xiam lav ma, cas tseem yuav hais tias mus
vacation thiab no lau. hais li koj ces yus cwb ko rau luag tuav lawm os
yawg aw. txawm yog yus yuav mus pes tsawb lub roob pes tsawg lub ha los
yeej hais tias nyob hauv sch no khov kho xwb mas luag thiaj ntes tsis
tau yus cuv uanj ov...hehehehehe...tso dag xwb. have a wonderful
vacation.
tej teeb meem tim dd, koj txiv ntxawm lawv, ces nws muaj nws neeg lav
quav dais lawm tsis txog yus phim xeeb nkab, txhob mus thab tsam ho tau
kev txog siav thiab os. h18x pab ces kum xiong, vp, ly teeb, thao, nom
tub, un, us dos, his highness king bhumibol adulyadej lawv mam li saib
xyuas hos hmoob hav zoov pab ces laura xiong, sommer, dlpy, xeng xiong,
bee muas, lee lue, thao yaj, us dos, un, rtg, lpdr lawv mam li take
care.
kuv los yeej nrog koj tos laura xiong daim final report txog nws qhov
assessment tim dd, especially nws qhov mock interview of hmong hav zoov
and her motion scripted play (video taped) as pretending (fabricating)
the hardship living conditions of the hmong hav zoov in phou bia.

nkaujnyiag,
ob peb hnub no kuv pom koj hloov npe tshiab lawm thiab zoo li koj los
kuj hloov koj cov duties tag lawm thiab sub.  ua ntej thaum koj yuav
mus tim dd, kuv yeej xa me ntsis lus rau koj, kom koj mus say hi rau
kuv tus uncle thiab.  tab sim tom qab koj mus los, ua cas thov saib koj
daim report los zoo li koj pheej tsis kam kiag.  tsis tas li ntawd, tom
qab koj mus said dd tag, kuv ntsia mas koj ci li pauv npe tshiab thiab
pauv koj cov duties tag tib si lawm.  zoo li koj tsis yog ib tug ua dej
num human right duties lawm sub nav.
hais txog kuv tus uncle thiab cov hmoob dd, kuv xav tias koj ho ua
ntsuas txhawj hwv thiab os.  kuv twb xa nyiaj ntau zaus mus rau nws
lawm thiab kuj sib tham ntau zaus hauv xov tooj lawm.  tab sis kuj tseg
tau ib nyuam me nyuam ntu no nws tsis hu xov tooj tuaj rau kuv lawm vim
zaum kawg ntawd kuv tau hais ib co lus nyhav tsawv rau nws.  zoo li nws
tu siab tseem tsawv rau kuv lawm.  tab sis kuv tsis xav li cas vim kuv
paub tias tsis yog tim nws.  vim tim muaj ib co neeg ntxiag dag nws
lawv thiaj ua rau lawv to taub nyuaj nyuaj tag zog li lawm.  nws yeej
qhia rau kuv txog cov neeg no coob tus, tab sis kuv yuav tsis teev npe
rau hauv no.  kuv pab tu siab kawg hais tias ua cas yuav zoo li no.
kuv qhia koj paub hais tias, lwm tus mas kuv tsis paub, tab sis kuv
muaj 2 tug kwvtij nrog rau kuv tus uncle vaj xeeb lawm 3 tug no mas
ntshe yuav rov qab tsis rau nplog teb li lawm nawb vim rov thaum twg
ces caj dab tu xwb.  kuv xav tias txawv koj los yuav pab tsis tau
nkawv.  lub neej ces ntshe yuav kawg nyob thaib teb los yog mus rau lwm
lub teb chaw xwb mas thiaj yuav dim.  qhov secret ntawd, kuv yuav qhia
tsis tau rau hauv no.
hais txog 29 tug me myuam ntawd koj hais no mas kuv ho tsis poob siab
dab tsi kiag li vim lawm yog me nyuam yaus tsis paub qab haus dab tsi,
luag yuav ua tsis tau li cas rau lawv.
nkaujnyiag, nug tag los yuav rov ua suav laus nug tw dai dua thiab.
thaum twg es koj li mam muab koj daim final report rau peb saib mas,
los yog koj yeej prepare tsis tau mas yuav?
kuv xav pom koj daim report vim kuv xav nrog kuv tus uncle tham txog
thiab.
-cha.

chav, daim no yog sau rau koj nyeem nkaus xwb, rau qhov ntev heev, lwm
tus yuav laj nyeem.
thaum kuv nyeem koj tsab email tag, kuv poob ob lub kua muag iab iab
ntws nkag kuv lub qhov ncauj. vim kuv pab koj hlub koj tus uncle vang
xeeb thiab cov neeg raug dag ntxias.
kuv tsis tau hloov npe, thiab txoj haujlwm los tseem tuav khov kho li
qub.
kuv nco qab koj tsab xov thiab npaj nqa mus kom txog uncle. thawj tug
hmoob dej dawb uas kuv nkag mus rau nws lub tsev ces yog uncle vang
xeeb. tabsi uncle tsis welcome kuv ne, ces txhua yam xov nyob hauv kuv
nruab siab thiaj muab tsis tau tawm los thanm qhia rau nws. hos kuv
daim report ces koj tsis txhob tos. thaum kuv ua tiav, mam email rau
koj xwb.
tos koj pom li ntawd los vim kuv raug hmoob 18 xeem/neohom tsim txom
nyhav heev. kuv thiaj yuav tau los tham qhia rau nej txog tej teebmeem
tshwm sim rau kuv ua ntej lawv muab kuv tua povtseg. tabsi nyob rau
hauv kuv nrhuab siab, kuv tseem yog tus nkaujnyiag qub uas niaj hnub
nrog koj sib cav los tau 5 xyoo no.  ua ntej yus yuav tuag, yuav tau
tham ib puas tsav yam qhia rau sawv daws. hnub twg yus tuag lawm, thiaj
muaj tus paub hais tias yog tim dabtsi, leejtwg yog tus tua. thaum yus
rov los defend yus tus kheej lawm, yus yuav hais tau lus nchav, thiab
hais tag nro hauv nruab siab tuaj ces muaj ib txhia tsis tau raug dua,
thiaj li tsis paub hasi tias yus raug mob npaum li cas.
kuv tsis txhawj txog cov uas tsis need kuv kev pab. kuv yeej paub hais
tias cov neeg muaj txheeb ze nyob tebchaws no yeej xa nyiaj mus rau cov
neeg tim dd. lawv tau zoo noj, tau zoo nyob, lawv yeej tsis nyuajsiab
dabtsi.
lub ib ntus koj tsis nrog nws tham, yog lub sijhawm nws tau kev nyuaj
siab, noj los tsis qab, pw los tsis tsaug zog.
nrog koj hlub koj tus uncle heev, vim yog txoj kev ntseeg lwm tus.
thaum luag dag ntxias, yus yeej xav hais tias ntshe yuav muaj tseeb,
luag kom yus tuas neeg, los yus yeej tua tau, luag kom yus dag thiab
iabliam lwm tus, los yus yeej ua raws luag khamxajn. txog thaum yus
paub qhov tseeb, ces yus twb yuam kev lawm ntaus. thim rov qab los thim
tsis tau, ces kawg qi muag tos saib luag yuav nyem sab twg tuaj lawm
xwb, puas yog?
koj tsis tas yuav teev lawv cov npe rau hauv no. txhua tus, including
nom tswv thaib, nom tswv nplog nrog rau us government thiab the un los
yeej paub hais tias cov neeg ntawd yog leejtwg tag lawm. tsuas yog peb
hmoob, thiaj tsis tau nkag txog luag tej siab ntsws, luag ntxias thiab
muab muab yus fiv rau dab kom luag nyiaj siv tsis tag, los yus yeej
tsis paub. yus zoo siab cia luag muab yus fiv rau dab ces txog thaum
kawg, yus yuav tsum raug txi dab xwb thiaj tas, puas yog?
kuv yeej paub hais tias muaj ib co ces yog rov qab mus txog, yuav tsum
raug ntes, raug kaw. vim yog sawv daws ntseeg lwm tus dag ntxias mus ua
txhaum txoj cai. thaum zoo li no, ces saib cov neeg los dag dag yus
ntawd paus pab tau lawm xwb.
vim us muaj ib txoj cai tawm tau ze ntawm ib xyoo no hais tias, yog ib
tug neeg twg tau tsim kev kub ntxhov rau ib tug lajthabnpas twg lawm,
ces nws tsis muaj cai yuav nkag tau lub tebchaws america. un los hais
tias yog leejtwg sawv tawm tsam nom tswv kav tebchaws lawm, ces luag
yuav tsis kam muab refugee status rau tus neeg ntawd. koj yeej paub
hais tias kuv lub luag haujlwm yog hais kev ncaj ncees, cawm cov neeg
tsis muaj txhaum, tabsi raug lwm tus lub txim xwb. yog li, koj hais yog
lawm, cov nyob li uncle vang xeeb lawv ces, kuv yuav pab tsis tau.
tabsi thov kom lawv txhob rub cov neeg tsis muaj txhaum ko tw no nawb
mog.
tsis paub hais tias yuav mus nyob rau lub tebchaws twg thiaj dim.
tamsim no, yog muaj qhov tshwm ces yuav tau tshwm sai. vim lub sijhawm
tsis tos uncle lawv lawm nawb mog. koj puas nco qab cov tsev as khan
nyob nram nong khai? hmoob dab hmoob tsi los pw ua ke, kem ib daim
ntaub hnab tsaj xwb. thaum muab daim ntaub thaiv lawm ces, xav hais
tias yus ua dabtsi los tsis muaj neeg pom. tabsi hais lus ntxhi xwb
luag twb hnov lawm na. txawm lawvyuav tuaj nkaum rau thaib teb los,
nplog xav tuaj nrhiav thaum twg, yeej tsis nyuaj li, puas yog? qhov kuv
txhawj tshaj, yog thaum nom tswv thaib muab sawv daws yuam xa rov qab.
tus muaj txhaum, ces yuav raug kaws raws nws lub txim.
tej secret ntawd ces koj tsis tas hais los luag tej yeej paub tag lawm
os mog. qhov kuv mus tim dej dawb es lawv yuav muab kuv tua, ces vim
yog lawv ntshai tsam kuv mus paub lawv qhov secret. niaj hnub no, lawv
xav hais tias lawv qhov secret ntawd tsis muaj neeg paub. koj thiab kuv
yog ob tug menyuam yaus niaj hnub tuaj sib ceg hauv sch no xwb, wb twb
paub txog lawv tej secret. ua cas tej nom tswv thaib thiab nplog thiaj
yuav tsis paub? cov tsis paub ces yog cov pejxeem nyob dejdawb thiab
cov laus nyob tebchaws no ua niaj hnub noj nyiaj ssi los tseem cia siab
ntsoov yuav tau rov mus ua cob kheem cob moos, thiab basabkasn.
tamsim no muaj ib co hmoob american nyob "paj casn" tim dd. muaj ob tug
nyuam qhuav mus tau ob weeks no.lawv cov tid mas twb "cav tabn
bansabkas, cob moos, cob kheem, mus txog rau phoo ej....." tag. luag
tseem hais tias yog tus twg tsis zwm npe rau ces thaum dav hlau ya "vig
voog" thiab tau hnub qub coj dawb vog, kom cov tsis zwm npe ntawd txhob
tu siab.
qhob tseeb tiag, sawv daws tsis paub hais tias, yus tabtom raug luag ua
liaj saum yus nrob qaum. txawm li cas los yog leejtwg txaus siab rau
luag siv, peb tsis muaj neeg cheem nawb. nyias zoo nyias siab. thaum
raug kev txom nyem, kev tsim txom thiab raug txim, los nyias yuav tau
ris. zoo li uncle vang xeeb lawv, tsis muaj neeg pab tau lawm.
cov menyuam yaus no, koj hais tias tsis nyuaj siab. kuv mas haj yam
nyuaj siab, vim lawv tab tom yog ib co menyuam ntxhais ua xyov luag
muab cais ntawm niam thiab txiv lawm, ces xyov luag muab mus ua pes
tsawg tom luam lawm. lub me cev mos liab ces ntshe yuav lwj tag, yuav
puas tag mus ib sim neej. mob kuv lub siab heev txog cov menyuam no
hos.
tsis tas yuav nug li koj. ib daim report tseem ceeb tsis yog yuav
prepare ib ob hnub li kuv tuaj nrog nej sib cav hauv no xwb.
koj tsis tas yuav tos kuv daim report mam nrog koj tus uncle tham. yog
xav cawm kom uncle dim ces, nrhiav txoj hau kev saib qhov tshwm nyob
qhov twg, ces tawm xwb. yog tseem tos ntev thiab ces, txawm nyeem kuv
daim report los pab tsis taus os mog.
nkaujnyiag

cha,
kuv saib mas zaum no koj tus uncle yuav tsum pom dej dag xwb xwb thiaj
li tag os. yog koj ntshai tsam kub nws no ces kav tsij nriav tswv yim
rau nws tawm qhov tswm sai li sai tau li nkaujnyiag tau suggested lawm
nawb tsis li ntawd ces ntshai kawg puag tes saib saib nkaujnyiag lub
mav yuav pound nyav li cas rau me uncle taub hau xwb las as. nej cov
muaj neeg ua nom ua tswv kav lub me nyuam teb chaws dd ces ntshai yuav
pab nrog lawv nyuaj siab txog twg thiab laus yom.
kuv xav mas nkaujnyiam daim report ces yuav tsum yog daim summon los
sis daim subpoena koj tus uncle tuaj rau tim un court los yog us court
lawm xwb es nkaujnyiag thiaj li tsis lam xa tuaj rau hauv sch no rau
peb pom dog dig, hnub twg peb pom ces twb yog hauj lwm tshwm sim lawm
xwb mas thiaj li pom. tseem muaj caij nyoog yog li ntawd yuav tau nriav
kev rau nws tawm tiag yog tias koj tsis xav kom nws muaj npe nyob hauv
ny daim report nas.

niag tsov tom phabej aw... cas yuav txawj mus xawb luag tej phim xab
nkab hais txhij hais txhua li os thaub aw. es tas li ko lawm xwb los
tseem tshuav leej twg thiab? es pab mus tsa lub office pem new york
ne... ho yog leej twg thiab?
faj

ouib, koj twb yog tus nyob ze thiab paub zoo tshaj cas tseem nug tug
niag zij nki li ko no? txhua yam kuv hnov no yog kuv cov kgb muab tau
ntawm koj los xwb nev, tsis nco qab lawm lod?
pab ntawv ces txawm yog laura xiong lawv pab ntag los hos. twb yog dlpy
thiab laura lawv xa xeeb xyooj mus sawv cev lawm tim new york ntag nev.
hnov hais tias mus nyob tau 2 hlis no zoo li yawg qab hnab muaj ntsis
sib lawm kom xa mos txwv mus txhab ntxiv no, ua li koj puas hnov yog li
cas tiag?

nkaujnyiag thiab cov phoojywg,
zaum tag los no kuv yeej hais txij hais txhua rau kuv tus uncle lawm.
lo lus kawg nws hais rau kuv li no, "peb mas thiaj yog cov hlub hmoob
thiab thiaj yog cov yuav ua kom tau hmoob nyob qhov txhia qhov chaw rov
tau los nyob ua ke.  nej cov nyob misliskas mas tseem yuav yog cov rov
los poo peb cov nyob hauv dd no."  nws hais li no rau kuv tag xwb ces
kuv ci li tws lus, tsis paub hais li cas ntxiv lawm.
kuv pom hais tias lawv raug dag loj heev li lawm.  lawv zoo li cov neeg
vwm lawm.  koj hais li cas rau los lawv yeej tsis to taub koj li lawm.
thaum zoo li no lawm, koj txawm muaj ib lub tswv yim zoo npaum twg
yuav pab tau lawv kom lawv dim los lawv yeej tsis paub txog thiab tsis
to taub xyov koj hais dab tsi li lawm.  qhov ua rau kuv ntshai tshaj
ces kuv ntshai tsam ib chim lawv lub neej mus zoo nkaus li yawg david
korash (spelling) lawv pab neeg ua ntseeg ntuj loj loj nyob rau nram
wacco, texas es thaum kawg mag luag muab hlawv kub nyiaj tag xwb.
nkaujnyiag, thaum twg koj prepare tau koj daim report, kuv xav thov kom
koj xa ib copy set tuaj pub rau kuv.
kuv qhov email address yog li no:  ***@metc.state.mn.us
sau tseg nawb, kuv muaj hauj lwm ntau ntau li kuv pheej tsis tshua
khoom tuaj nrog nej sib tham hauv no lawm ces kuv ho tsis pom koj daim
report thaum koj release.  ua tsaug.
-cha.