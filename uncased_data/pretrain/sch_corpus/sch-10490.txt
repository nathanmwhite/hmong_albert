kuv muab hauv internet los xwb.
lam nyeem yog nej tsis taus nyeem duas.

========================= "kuv tau tham nrog ib co nom tswv fakis uas kav lub xeev xeekhuam, nrog i co noob fuab tais xeekhuam teb thiab nrog ntau tug nom tswv txwj lau hmoob.
kuv muab tej lus uas kuv tau hnov los sau ua ib zaj dab neeg tse cia rau cov tub ki kom lawv paub thiab ras txog peb cov kwv tij hmoob lu neej yav thaud."

kuv tau tham nrog ib co nom tswv fakis uas kav lub xeev xeekhuam, nrog i co noob fuab tais xeekhuam teb thiab nrog ntau tug nom tswv txwj lau hmoob.
kuv muab tej lus uas kuv tau hnov los sau ua ib zaj dab neeg tse cia rau cov tub ki kom lawv paub thiab ras txog peb cov kwv tij hmoob lu neej yav thaud."

ua cas cov laus ho hais "tsiv suav rog": niaj hnub no, peb cov kwv tij hmoob tej pog tej yawg tseem hais dab nee qees rau lawv tej tub tej ki xeeb leej xeeb ntxwv tias puag thaum ub, nte ntau tiam los lawm, lawv pog lawv yawg tau tsiv lub teb chaws suav los u ib lob neej tshiab nyob rau ntawm lub teb chaws lostsuas.
thaum twg lu teb chaws tsis tiaj tus, muaj tsov muaj rog, muaj sib tua ua rau nyob tsi tau ua rau cov hmoob ntshai thiab cov hmoob khiav tawm zom zaws zam mus de cawm lawv txoj sia ces thaum ntawd cov hmoob hais tias lawv "tsiv sua rog". "
tsiv suav rog" lo rau ntawm lub qhov ncauj tiam sis khuam nyob ra hauv daim nplooj siab yog ib lub cim tias thaum ub nyob rau pem lub te chaws suav tau muaj xwm ib zaug ua rau cov hmoob tau khaws tseg cia mu tas ib txhi.
puas yog cov hmoob tau muab tej hmuv, ntaj, riam thiab pho nrog ib co suav ua rog loj thiab sib tua hnyav tag ua rau cov hmoob sw loj es cov hmoob tsiv khiav?
puas yog tej niag nom suav rog rog pheej si tua heev heev ua rau cov hmoob nyob tsis tau kiag es cov hmoob tsiv khiav puag yog cov hmoob tiv tsis tau tej nom suav rog rog tej se thiab lawv te kev tsim txom es cov hmoob tsiv xwb?
peb cov hmoob tsis muaj ib co ntaw sau tej xwm txheej tseg cia ces zoo li yuav tsis muaj peb ib leeg twg pau tseeb tias vim tus sim zeej dab tsi tiag es peb cov hmoob thiaj tau tsi tawm ntawm lub teb chaws suav mus.

hais txog rau ntawm kuv tsev neeg, kuv yawg lis nraj pos hais tseg ci tias nws yog tus uas tau tsiv lub teb chaws suav los.
muab xam los ces zo li nws yuav tau tsiv los rau ntawm lub xyoo 1870.
nws hais tseg cia tia nws raws qab los nrhiav ib co kwv tij uas tau tsiv los ntau xyoo ua nte los lawm.
tom qab kuv yawg lis nraj pos phaum neeg lawm kiab toom lau npliaj yob thiab kuv txiv lis txhiaj foom kuj tsis tau hais tseg cia tia nkawv tau pom ib co kwv tij neej tsa hmoob twg pem lub teb chaws suav lo tshwm tshiab rau ntawm lub teb chaws looj hej ntxiv lawm.
vim li cas pe cov hmoob ho tsum tsis tsiv tsis khiav tawm ntawm lub teb chaws suav mu ntxiv lawm?
puag yog vim cov fakis tuaj kav cov teb chaws lostsuas thia nyab laj es lawv tau tuaj xyuas meej kom muaj cov ciam teb zoo cais co teb cov chaw ua rau cov hmoob pem lub teb chaws suav hla tsis dhau te ciam teb ntawd lawm xwb?
puas yog vim tus dab tsis ntxiv thiab?
li cas lo zoo li ntawm no ib lo lus tseeb ces kuj tsis muaj peb ib leej twg pau ntxiv thiab.

nplog 3 tug fuab tais: zaj lis xwm teb chaws lostsuas hais cia tias muaj ib lub caij lub te chaws lostsuas ntxhov loj heev kawg.
kuv xav tias zoo li yuav yog tom qa me ntsis lub sij hawm ntawd ces peb cov hmoob mam pib los tshwm rau ntaw lub rooj teb ntawd.
lub caij lub teb chaws lostsuas ntxhov yog lub cai lub xyoo 1830.
thaum ntawd, lub teb chaws lostsuas hu ua lub chaws i plhom tug ntxhw -laxab-.
lub teb chaws tawg ua 3 nroog es muaj 3 tug fua tais kav xws li tus fuab tais moos loob (luangprabang) tus fuab tai veecam (vientiane) thiab tus fuab tais capaxav (champassak).
muaj co thaib nyob rau sab saum toj saib xyuas cov fuab tais nplog.
muaj cov nya laj xav tau xav txeeb yuav cov teb chaws nplog ntawd ua lawv tug thiab.

tus fuab tais veecam hu ua cob anub (chao anou) no tau sawv tua cov thai heev hlo tiam sis nws ho tua tsis yeej luag.
nws khiav mus nkaum nyob ra sab pem qaum teb pem xeekhuam moophuas teb.
cob naib (chao noy), tus m nyuam fuab tais kav lub moophuas teb tsis xav mauj pluab ntug nrog rau cov thaib muaj muaj zog ces nws pab ntes kiag cob anub veecam nrog luag tej poj niam tub se tag tib si xa mus rau cov thaib coj mus muab lawv loj tsim tuag tu noob tas rau tim lub tuam ceeb npakoj (bangkok), thaib teb (thailand).

tus fuab tais nyab laj nram lub tuam ceeb heb (hue) uas mauj me ntsis kev tshua nrog rau cob anub tsis txaus siab ces luag tso kiag luag ib co tub rog nyab laj tuaj ntes kiag cob naib xeekhuam coj mus tua kiag pov tseg.

cov thaib tsis xav kom cov nplog rov qab sawv tau tua cov thaib ntxiv thiab tsis xav kom cov nyab laj tuaj raus tes pab cov nplog tau thiab ces cov thaib muab lub tsheej veecam rhuav, tsoo, hlawv pov tseg tag thiab cov thaib kuav kiag cov pej xeem nplog txij pem tus ciam teb moophuas teb los, coj lawv tag tib si nqis hla tus dej loj nakoom (mekong) mus nyob tshiab rau ntawm lub teb chaws thaib qaum teb uas niam no luag hu ua thaj av ixam (isane).
zoo li no, thiaj mauj ib thaj av dav fo zoo li tsis mauj tus tib neeg nyob seem cia nyob rau pem xeekhuam thiab xaniam teb puas rau ntawm tus ciam teb nyab laj.
thaj av ntawd muaj cov hav zoo loj thiab ua roob ua hav ua rau txoj kev mus los sib cuag tsis yooj yim kiag.
yog nyob rau ntawm thaj av ntawd kiag uas peb cov kwv tij hmoob tau los tshwm rau thiab tau los pib peb ib lub neej tshiab lostsuas.
zoo li peb cov kwv tij hmoob yuav tau pib los tshwm rau ntawd tom qab lub xyoo 1830 thaum lub teb chaws suav kub ntxhov thiab muaj ib tug tsov rog loj uas luag hu ua tus tsov rog yaj yeeb.

hmoob lub neej pib rau hauv nplog teb: thaum kuv tseem kawm ntawv nyob rau pem lub tsheej xeekhuam, muaj ib zaug kuv tau mus xyuas kuv tus phooj ywg hu ua cob xoxais xanyavoos (chao sopsay sayavong) tom nws tsev.
kuv mus ntsib nws ib tug txiv hlob laus laus nyob rau tod.
kuv tus phooj ywg thiab nws txiv hlob lawv yog cov noob fuab tais nplog xeekhuam teb.
kuv tus phooj ywg tus txiv hlob los nrog kuv tham ntev tham ntau ua si.
thaum luag paub tias kuv yog ib tug hmoob thiab ces luag thiaj piav zaj dab neeg nram no pub rau kuv mloog.
luag hais tias: "thaum kuv tseem hluas thiab tseem ua kam nyob rau hauv tus fuab tais xeekhuam teb tsev, kuv yeej tau nyeem ob peb tsab ntawv hais txog ib co kwv tij hnav dub uas peb hu ua cov mi-os (meo or hmoob) no lawm thiab.
zoo li nej cov kwv tij mi-os los pem lub teb chaws suav los.
nej ces yuav tsis ua ib teg tsiv los rau peb lub teb chaws tiam sis nej ces yuav tsiv los ua ntau pab ntau pawg thiab ua caij ua thaum los.
cov ntawv qub qub uas kuv tau nyeem yog cov comoos nram npanpas thiab pem xaniam xa tuaj.
ntev ntev ib zaug twg ces mam pom ib daim ntawv tshwm.
yog cov comoos cov lus ceeb toom tuaj rau yawg fuab tais tias mauj teb pab mi-os tuaj zwm, hawm, thov ua luag tub luag kiv thiab thov nyob ua noj ua haus.
tiam sis, cov kwv tij mi-os tsis los nrog cov nplog nyob koom zos rau nram tej tiaj vim tias lawv tsis zoo li cov noob neeg uas xub tau los nyob ua ntej rau ntawm thaj av ntawd.
cov mi-os hais luag lus, tsis nus li cov mab, tsis hnav li cov suav, tsis ua liaj noj thiab tsis coj txoj kev ntseeg hauj sam.
lawv nyiam ua lawv tej tsev nqeeb los puas tsev vuas nyob rau puag tim tej nta roob nta toj deb rau ntawm tej zos nplog.
lawv ua lawv tej teb nyob rau puag tim tej qab roob qab ha."

ua cas hmoob thiaj li muaj nom: cob xanyavoo tus txiv hlob hais ntxiv mus tias: "ntau xyoo dhau mus, ntau tiam dhau tag lawm los cov kwv tij mi-os tseem tsis paub hais lus nplog qees.
lawv teev lawv tej dab qhuas.
lawv ua lawv tej zos nyob 4-5 hnub kev deb.
txoj kev mus los sib cuag los tsis yooj yim.
lawv los tsis nyiam nqis mus rau nram lub tiaj tsis so thiab.
zoo li no, nyob rau ntawm qhov chaw twg mauj cov kwv tij mi-os los nyob coob, huam thiab vam zuj zus tuaj ua rau siab tsis txhua thiab xyuas tsis txog lawm ces cov fuab tais nplog xeekhuam teb thaud thiaj tau tso lus rau cov comoos kom lawv kav tsij tsa tej tug mi-os mus ua nom ua tswv mus siab xyuas cov laj meej pej xeem nyob rau ntawm tej zos mi-os muaj hu ua xophia, txoovkav, thoolis, phutoom, kiabtoom, thiab phia.
tej tug nom mi-os ua kam zwm rau tus cob los puas tus fuab tais teb chaws xeekhuam kiag.
tej tug nom mi-os ua kam nce rau tus comoos kav lub toom npanpas los puas lub toom xaniam xwb."

thaum kuv loj tuaj ces tsis muaj cov npe nom tswv ntawd tag lawm vim tias tom qab cov fakis tuaj kav peb lub teb chaws ces luag muab cov npe nom tswv hloov mus hu tshiab ua tojxeem, nainpab, thiab komakas tas lawm.

txawm li cas los xij, zoo li peb cov kwv tij hmoob tseem nyiam thiab tseem saib tej koob npe nom tswv qub rau qhov chaw siab thiab muaj nqi.
niaj hnub no, kuv tseem hnov ntau tug hmoob pem toj nram hav hais zoo siab hlo thiab muaj plhus ntxiag tawm tias lawv yog yawg kiabtoom, ywg phutoom, yawg thoolis los puas yawg txoovkav no cov xeeb leej xeeb ntxwv tu ki.

hmoob tus phutoom: lub xyoo 1933, lub xyoo uas kuv kawm ntawv yuav luag tiav nyob rau pem lub tsheej xeekhuam, kuv txiv tau nce tuaj tos kuv rov qab mus xyuas tsev tim phakheb thaum lub caij so ntawv.
thaum wb dhau kev los txog rau ntawm lub toom npanpas wb tau los so pw hauv yawg comoos laus tsev.
luag paub kuv yawg lis nraj pos zoo.
luag nyob peb hnub ke deb rau ntawm looj hej.
luag piav txog cov kwv tij hmoob rau kuv thiab kuv txiv wb mloog tias: "ib txwm puag thaum ub los ces tus fuab tais xeekhuam yeej cia rau tus comoos moos khas ua tus nom loj saib xyuas tag nrho cov pej xeem mi-os ntawm lub nroog looj hej.
thaum cov pej xeem mi-os huam vam coob tuaj thiab muaj noj muaj haus zoo lawm ces ib tug nom comoos moos khas thaum ub kuj tau tsa ib tug kwv tij mi-os nyob rau ntawm cov zos mi-os.

tus phutoom mi-os rau siab kawg ua nws txoj hauj lwm es nquag ncig mus daws cov pej xeem tej plaub ntug thiab txhim kho lawv tej kev tsis sib haum xeeb me me ua rau lub teb chaws tiaj tu zoo ua rau ib tsoom pej xeem sawv daws tua tau zoo ua noj ua haus.
cov neeg zej zog zoo siab heev.
lawv nyiam yawg phutoom, hwm nws li niam li txiv thiab muab nws ua lawv qhov chaw vam khom.
nws los ua neej nce thiab muaj noj muaj hnav zoo.
ces, ntev tuaj ntau tug coj noj coj haus mi-os kuj txawj khib txawj ntshaw lub koob npe hwj chim nom tswv.

kev sib txeeb ua nom tswv pib: thaum tus phutoom mi-os tuag tas thiab tus comoos moos khas nce mus yos pem cov zos mi-os es mus nrhiav dua ib tug phutoom mi-os tshiab thaum ntawd nws mus pom cov kwv tij mi-os ua neej tsis zoo npaum li nws tau xav cia.
ib tug txwj laug mi-os thiaj sawv los hais rau luag tias lub neej mi-os poob ces vim yog cov kwv tij ua neej tsis sib hlub thiab vim yog cov neej tsa ua neej tsis sib pab.
sawv daws tsis sib hlub thiab tsis sib pab ces vim yog sawv daws cov noj coj ua tsis sib raug vim txoj kev sib khib ntshaw ua nom ua tswv.
tau ib ntus tas los lawm no, sawv daws txoj kev tsis sib raug loj loj tas zog txog ntua rau tias "kuv muaj noj los kuv tsis caw koj, koj dawm kuv los koj tsis hu thiab, kuv tsa ces koj rhuav hos, koj tuav cev kuv tso xwb."

thaum ntawd, tus comoos los pom tias ntau ntau tug yawm mi-os kuj tua nqa lawv cov kub twj kum, cov pov haum los puas cov nyiaj txiag tuaj pub rau luag thov ua tus phutoom.
tus comoos moos khas tsis paub ua zaj twg zoo ces zaum ntawd luag thiaj ncua tseg es tsis tsa tus phutoom mi-os."

-- message posted using http://www.website.netl hmoob cov kiabtoom: yawg comoos laus hais mus ntxiv tias: "rov qab los txog rau ntawm lub toom ces tus comoos moos khas mam qhia mu rau tus fuab tais xeekhuam teb paub thiab thov luag pab nqis mus pab tu comoos tsa tus phutoom mi-os tshiab thiab mus nrhiav daws tej teeb mee kev tsis sib haum xeeb nyob rau hauv cov zos mi-os looj hej.
ces, zau ntawd, tus fuab tais xeekhuam teb thiaj tau nqis mus txog ntua rau nra lub toom.
luag mus txheeb xyuas ces luag pom tias cov kwv tij mi-os si coj txawv luag cov pej xeem nplog.
cov mi-os coj ua pab ua pawg.
nyob ra hauv pab pawg twg ces tag nrho sawv daws coj tib lub npe uas cov kwv ti mi-os hu lub xeem.
pab pawg twg los nyias mloog nyias tus coj hais.
ta nrho cov coj los puas nres xeem puav leej ua neej muaj no muaj hnav zo thiab phim ua tus phutoom tas tus.
tiam sis, thaum tus fuab tais xav mua ib tug nres xeem twg tsa ua tus loj ces tag nrho lwm cov nres xeem tsi kam kiag li.
luag tws kev ces thaum kawg laug cia li muab kiag txhua txhi tus coj ntawm tej tsev neeg mi-os loj twg tsa ua nom tas tus.
luag tau mu kawm ntawv thiab tau mus hlob nyob rau nram nyab laj teb los ces lua thiaj muab lub npe nom tswv kiabtoom no los tis rau cov thawj coj mi-o thiab luag hais rau lawv kom nyias mus siab mus xyuas nyias pab nyias paw kwv tij ua ntej xwb tso.
ces thiaj li mauj cov kiabtoom mi-os li nram no: 1. lauj kiabtoom saib xyuas nws cov kwv tij xeem lauj.

2. vaj kiabtoom saib xyuas nws cov kwv tij xeem vaj.

3. muas kiabtoom saib xyuas nws cov kwv tij xeem muas.

4. lis kiabtoom saib xyuas nws cov kwv tij xeem lis.

5. yaj kiabtoom saib xyuas nws cov kwv tij xeem yaj.

lwm cov xeem mi-os (xyooj, thoj, vwj, ham, kwm, tsab, hawj) uas muaj nee tsawg dua los zaum ntawd tus fuab tais xeekhuam teb tau muaj teb koob np nom tswv rau lawv tas tib si thiab.
luag muab lawv tsa ua phutoom txoovkav los xophia thiab hais rau lawv kom lawv nyias mus saib mus xyua nyias kwv nyias tij."

yawg comoos laus xaus tias: "nej cov mi-os txhua txhia xeem tau nom tau tswv ua li lub siab xav tag nej cov nres xeem lub hwj huam sib luag tag es tsis muaj ib leej twg sia ib leej twg qis ntxiv ces nej cov kwv tij mi-os thiaj tsum tsis sib khi thiab tseg tsis sib txo.
tsis ntev ces, "kuv cev tuaj ces koj kam txais kuv hais ces koj kam yuav, thiab kuv tuav ces koj pab txhawb ntag."
ne cov kwv tij rov qab ua neej sib hlub, cov neej tsa rov qab sib pab ntsua qees ces nej cov kwv tij neej tsa mi-os thiaj rov qab ua neej xws li ma zoo lis suav thiab mauj noj muaj hnav zoo los txog ntau rau thaum co fakis tuaj kav peb lub teb chaws lostsuas."

hmoob lub xeem yog dabtsi (why do hmongs have last names): ua ntej kuv yuav piav zaj dab neeg no mus ntxiv, ces kuv yuav muab ib l lus los hais txog, "lub xeem hmoob" qhia rau cov tub ki ua ntej tso.
lu xeem mauj ob nqe lus.

nqe 1: lub xeem hmoob yog qhov txhawb yus lub zog es hais tias cov nee twg koom tib lub xeem npe ces lawv yog kwv yog tij tag thiab lawv yuav ta sib pab li kwv li tij.
(first, the last names in hmong names represen that if any person having the same last names are like brothers, an should help each other like brothers.)
nqe 2: lub xeem hmoob cheem yus lub siab es tsis pub cov tub ntxhais koo tib lub xeem npe sib sau.
(second, the hmong last name is to stop th hearts of boys and girls having the same last names, to get married.)
kuv tsis paub tias leej twg yog tus tsim lub xeem nkawm lus los rau pe cov kwv tij neej tsa hmoob coj lwv tswj tsim tsa lawv lub neej tiam si kuv muab lub xeem nkawm lus hu ua "nkawm cai qhib kev ua neej."
yav ta los ces kuv yeej tau hnov thiab tau pom ntau yam hais txog lub xeem lo lawm tiag.

1. thaum kuv txiv lis txhiaj foom tseem nyob rau puag tim dej tshuam thia tim dej muaj ntab, thaum ntawd kuv txiv hais tseg tias nws cov kwv tij mua tsawg tsawg ces lawv txawm sib zog sib pab npaum twg los lawv lub zog tsi txaus ua rau lawv ua neej nyuaj heev.
lub xeem tsis pub muaj sib yuav hau lawv pab pawg hmoob lis yuam cov tub cov ntxhais mus yuav luag lwm xee hmoob ces kuv txiv lawv thiaj ho tau tej neej tej tsav pab lawv ib zo ntxiv thiab ces lawv lub neej thiaj sawv tau.

2. thaum kuv loj tuaj lawm, kuv tau mus ncig xyuas cov hmoob thiab cov nplog thoob teb rog chaws.
kuv tau mus pom tias ua cas muaj tej niag kab mob txawv txawv hauv tej tsev neeg nplog nto koob nto npe tiam sis kuv ho tsis pom tias cov kwv tij hmoob muaj tej niag kab mob txawv txawv ntawd.

kuv thiaj xav tias ntshai yuav yog vim tias cov hmoob muaj lub xeem thiab vim tias lub xeem txiav tau tsis pub cov tub ntxhais koom tib cov roj cov ntshav sib yuav es cov hmoob thiaj tsis muaj tej niag kab mob txawv txawv ntawd.

3. kuv thiab kuv tsev neeg dim tuag thaum tus tsov rog zivpeej ces vim yog muaj ib co kwv tij lis cuab pab dawb pab tiag pab kuv tsev neeg tiag tiag.

thaum tus tseem fwv muab lub hwj chim rau kuv coj mus saib teb xyuas chaws pem lub xeev xeekhuam, luag tsis muab nyiaj muab txiaj ntau rau kuv coj mus ntiav tej neeg los pab kuv thaiv teb thaiv chaw ces kuv thiaj li tau tig mus siv lub xeem hmoob pab kuv.
kuv rub tej kwv tij los pab kuv li lub xeem hais thiab kuv muab lub hwj chim faib tawm nthuav dav mus rau cov kwv tij lis cuab tej neej tsav xeem yaj, muas, vaj, kwm, thoj, vwj, ham, hawj, xyooj, thiab ntau xeem ntxiv li lub xeem yuam.
ces thaum kawg kuj yog kiag tag nrho peb ib tsoom hmoob sawv daws tas tib si sib pab tuav teb tuav chaw ua rau peb tuav tau lub teb chaws ruaj ntom zoo ua rau cov nyab laj viamee nkag tuaj tsis tshua tshwm rau peb lub teb chaws.

li no, kuv thiaj xav tias lub xeem hmoob, nws "nkawm cai qhib kev ua neej" yog ib lub pov haum uas yuav ua tau lub neej hmoob ruaj ntseg mus tas ib txhi nyob rau hauv lub ntiaj teb no es tsim nyog cov kwv tij neej tsa hmoob yuav tsum tau muab lub xeem coj los coj thiab coj los siv ncaj ncaj tiag tiag.

fakis ob tug se: hais lub xeem hmoob tag lawm ces cia kuv rov qab los piav dab neeg mus ntxiv.
cov fakis tuaj kav lub teb chaws lostsuas lub xyoo 1892 tag ces lawv pib yuam cov pej xeem them se.
thaum ntawd, mauj ob yam se fakis.
yam ib yog: tus se tsev neeg.
cov fakis phua ua nyiaj txiag rau txhua txhia tsev neeg them kiag ib xyoo twg ib zaug.
lub xyoo 1940 ntawd tus se tsev neeg yog 7 kis.
yam ob yog: tus se tub hluas lub zog.
ib xyoo twg, ib tug tub hluas twg nto 19 xyoo ces nws yuav tsum tau mus ua num dawb rau cov nom tswv 15 hnub.
nws mus kho cov kev thiab mus cheb cov nom tswv tej tsev ua kam los puas mus ua tej hauj lwm zej zog li cov nom tswv txib rau.
tsev neeg twg tsis xav kom nws ib tug tub mus ua cov hauj lwm dawb rau cov nom tswv 1 hnub ces tsev neeg ntawd muab tau ib co nyiaj mus them luag pauv yuav tus tub lub zog.
ces sawv daws thiaj muab cov nyiaj ntawd hu ua tus se txhiv tus tub hluas lub zog.
tus pej xeem twg tawv es tsis them nws cov se ces nws yeej raug cov nom tswv fakis nplua thiab muab rau txim tiag tiag.

hmoob thiab fakis sib tua: lub xyoo 1895, cov nom tswv fakis nce kiag tag nrho ob yam se siab heev.

cov pej xeem hmoob them tsis tau ces lawv txawm tawv tsis them se ntag.

tag nrho cov kiabtoom hmoob sab tim looj hej yuav cov pej xeem siab es sib yaum tuaj ib tog tsis sau cov pej xeem se.
cov nom tswv fakis tsis txaus siab kiag.
lawv tso kiag ib co tub rog muab tej phom riam tuaj tua cov kiabtoom hmoob yuam lawv yaum cov pej xeem them se.
raws li tus komixes fakis pem lub tsheej xeevkhuam hais rau kuv lub xyoo 1943 ces nplua rog loj nyob ze rau ntawm lub zos khamanee, looj hej.
luag hais tias: "thaum ntawd, tus nom tub rog fakis zaj tswv yim ces yog coj nws pab tub rog nce mus tua cov mi-os pem cov zos mi-os.
nws mus ntsib cov mi-os tuaj tos nws kev ntawm ncauj ke ces thiaj muaj sib tua loj.
cov mi-os thiab cov fakis sib tua heev tau ntau hnub ntau hmo los tsis muaj pab twg swb thiab pab twg yeej.
cov mi-os tsis thim ib taws li cas ces cov fakis kuj dhau tsis tau mus thiab.
tus nom tub rog fakis ceeb tias ua cas cov mi-os muaj tej phom suab xwb los cov mi-os niam sib zog tua cov fakis tag npaud es tsis ntshai cov fakis tej niam phom 3 teg kiag li.
nws pom tias yog cia siv nws pab tub rog xwb mas yuav tsis yeej sai.
ces, nws xa ib tsab xov rov qab mus rau pem lub tsheej kom tej hlub pab xa ib pab tub rog nrog rau ob peb rab tuam phom tuaj pab nws ntxiv.
tsuas yog, thaum cov nom tswv fakis pem lub tsheej xeekhuam los sib tham sib sab laj ces lawv pom tias tus xwm txheej ntawd tsis mus raws li xav tseg cia thiab yog cia txoj kev sib tua loj tuaj dua ntawd ntxiv mas nram ntej yuav daws nyuaj heev.
ces, lawv tsis ua raws li lawv tus nom tub rog thov tuaj tiam sis lawv xa ib co lus mus rau nws kom nws ncua txoj kev sib tuaj tseg thiab kom nws coj nws cov tub rog thim mus nyob rau ntawm lub nras xeekhas, npanpas.
thooj txhij ntawd, lawv xa ob tug nom tswv fakis nrog ib tug neeg txhais lus nplog mus nrhiav cuag cov kiabtoom mi-os nqis mus nrog cov nom tswv fakis thiab nplog sib tham nram lub toom nrhiav ib txoj kev haum xeeb los tsum tsov tsum rog.
cov kiabtoom mi-os los zoo siab tsum sib tua thiab ces nplua rog ntawd thiaj xaus mus."

kev sib tua xaus: lis nom lwm uas yog kiabtoom lis nyiaj vws nookhiam ib tug tub tau hais ib zaug rau kuv tias: "kuv txiv hais tias thaum cov kiabtoom hmoob puav leej pom zoo tso txoj kev sib tua tseg thiab kam nqis mus nrog cov nom tswv fakis sib tham nyob rau nram lub tiaj nrhiav yuav txoj kev haum xeeb vim tias tog twg los tsis tau mauj ib co neeg tuag coob.
tsuas yog, sawv daws ntshai tsam yog cov nom tswv fakis ib zaj tswv yim ntxias lawv xwb ces lawv tsis mus tag txhua leej txhia tus rau nram lub toom.
lawv cia muas kiabtoom tib leeg mus tham ua sawv daws npe thiab ua sawv daws tug xwb.
lwm cov kiabtoom cog ib co lus khov kho rau muas kiabtoom tias yog muaj ib yam xwm twg sawv tuaj mas lawv cov nyob tom qab yuav pab nws thiab nws tsev neeg tib si.
lawv hais ntxiv thiab tias yog muas kiabtoom ho mus tham tau ib co lus zoo los mas tag nrho cov kiabtoom yuav zoo siab cia rau muas kiabtoom ua sawv daws tus coj lawm nram ntej.

cov nom tswv fakis thiab nplog pom muas kiabtoom nqis pem lub zos hmoob los nrog lawv sib tham ces lawv kuj zoo siab kawg.
lub teb chaws rov qab tiaj tus tag lawm ces cov fakis tsa muaj kiabtoom ua tus loj los saib xyuas tag nrho cov kiabtoom hmoob sab tim looj hej.
luag muab muas kiabtoom lub npe nom tswv hloov los hu ua muas tojxeem.
li no, nyob rau peb sab tim looj hej thiaj xub muaj ib tug tojxeem hmoob saib xyuas cov pej xeem hmoob.
lwm cov kiabtoom nyias xyuas nyias pab nyias pawg li qub tiam sis txij ntawd los ces lawv sawv daws ua kam zwm rau tus tojxeem hmoob looj hej tas tib si.

hmoob tsis sib haum hmoob: muas tojxeem tuag tas, cov kiabtoom sawv daws los sib tham sib sab laj ces thiaj pom zoo rau lauj kiabtoom paj txhim los ua tus tojxeem.
nws los ua tus thawj tau ib nyuag ntu xwb ces nws ho tuag mus lawm.
cov kiabtoom sawv daws laus lawm thiab lawv pom tias tojxeem lauj paj txhim tus tub lauj npliaj yob ua tau txiv ntxhias thiab khov kho zoo tam leej txi.
tsuas yog, lauj npliaj yob los ua tus thawj tau ib nyuag ntus xwb ces nws ho cia li thov kiag cov nom tswv fakis tsa kiag nws tus tub hlob lauj txoov tub los ua tus "phub loo" tojxeem.
nws npaj cia li ntawd rau nws tus tub mus ua tus loj lawm nram ntej thiab nws muab txoj kev xaiv tsa tus tojxeem hmoob rhuav pov tseg li ntawd ces ib tsoom nom tswv hmoob txawm pib tus siab rau nws heev.
cov coj noj coj haus txoj kev neej kev tsav tsuag tuaj ces peb ib tsoom kwv tij neej tsa hmoob thiaj li pib ua neej tsis xws li luag tej.

ntev tom qab tuaj, kuv pom tus fuab tais lostsuas tsa tus comoos pej xeem hmoob los saib xyuas peb cov kwv tij neej tsa hmoob lawm ces kuv mam pom tias peb cov hmoob rov qab pib ua neej xws li mab zoo li suav thiab muaj ntsej mauj muag li luag lwm haiv neeg."

kuv muab tej lus uas kuv khaws pem toj nram hav coj los sib dho sau ua ib zag dab neeg hmoob cia tseg rau cov tub ki tom qab.
zoo li tseem tshuav ntau yam ntxiv thiab.
nram ntej, yog leej twg nyiam tshawb tshuaj txheeb xyuas kom peb paub zaj nywj keeb ntawm peb haiv neeg hmoob tseeb tshaj no ntxiv thiab mas yuav zoo heev kawg nkaus.

xeephos, tim 17 lub 4 hli xyoo 1996 by: kws kho mob lis txhiaj xab lisfoom dr.
touxa lyfoung "tub npis lisfoom tej lus tseg cia."

-- message posted using http://www.website.netl sib tua thawj nplua paj cai mus fiv lub ntuj li ntawd tas, nws rov qab los.
nws tus txi ntxawm siab kub heev.
paj cai tias: "cia peb maj mam ua siab ntev ntev u mus txog rau lub xyoo, mas lub ntuj yuav zoo li cas los thiaj paub".
tu txiv ntxawm hais tias: mab sua phem tag npaum li no, ua ib tug tswv xeev sawv daws muaj hauj lwm yuav mus cuag nws; niam mus zaum pua ceg lua rau zaum zaum mob ceg tas nrho haj tseem cem yus tsaus muag nti thiab.
ko muaj hwj huam tas npaum ko, ces peb sawv daws sawv los ntaus lub teb chaw xwb ntag!
nyob teb chaws ntawd muaj ib tug hmoob yog cov nom tswv nplo tuaj tsa nws ua toj xeem.
tus toj xeem ntawd thiaj mus koom rau cov nom rau tus tswv xeev nyob moos vaij.
cov fab kis thiaj li paub.
lawv tso tu rog nyab laj tuaj mus xyuas paj cai lawv.
thaum tuaj txog lawm, lawv yua tsum sib tua.
lawv sib tua ib nplua li ntawd rov qab los txog.

rab tuam phom paj cai thiaj mus cuag ib tug hmoob hu ua kaub chav.
tus hmoob ntawd txaw ntaus phom.
paj cai koj kaub chav ntaus tau ib rab tuam phom.
muab cov xob cov leej faj, cov thee coj los tuav ua tshuaj tua.
tua ib teg yog rau la tshuaj.
ib phom mas ntim tau peb caug tsib lub mas txwv tso rau hauv.
mua ib tug hmoob hu ua lwv; paj cai muab nws los ua tus tua rab phom thaib tsa rab phom ntawd.
thaum yuav tua nws muab rab tuam phom khaum rau saum nw xub pwg.
tua ib teg mas rab phom ya mus ntsia av tob li ib tshim, mam mu rho rov qab los tua dua.
tua ib phom mas tuag nyog kaum peb plaub leeg l ntawd.
luag tej tsis mauj leej twg yuav tua taus, tsuas kawg yog tus lw xwb nws thiaj li tua tau rab phom ntawd.
lawv thiaj li tau ua rog tau o xyoo.

ntaus moos theeb moos hwv xyoo peb, paj cai tso cov tub rog tuaj mus ntaus lub moos vaij, mus tu rau npam xem, rau xoob xas, raws tus dej naj xees nce toj nqes hav.
nw tseem tso tub rog mus ntaws rau moos hwv, uas puas rau puab yib teb yua lawm moos theeb pem nyab laj qaum teb.
lawv mus tua lub yeej loj ntawd tub rog tawg tas khiav rov qab.
muaj plaub tug fab kis nyob huav; plau tug fab kis ntawd khiav tawm lawm..
lawv mus puav tau cov tub rog nyab la nyob hauv lub yeej ntawd tab sis lawv tseem tsis tau mus hauv lub yeej lawv xav mus los luag kuj pheej tua tuaj.
lawv thiaj li tso tseg rov nc los mus rau dawm cua, rau toj siab, rau toj roob tsov zaum.
nyob ntawd muaj ib hom txiv ntoo yog cov txiv puab tawm.
cov tub rog de cov txiv pua tawm coj mus tsoo rau hauv tus dej ntawd, cov tub rog nyab laj khawb qho hauv av tuaj mus nqa tus dej ntawd los ua mov noj; cov tub rog nyab la thiaj li mob plab, zawv plab noj tsis taus mov, tuag coob leej nyob hau lub yeej ntawd lawm.
lawv thiaj ua ib siab dhia tawm hauv lub yeej lo mus.
hnub ntawd yog vaj txoov kav uas nws lub npe nom paj cai tis rau nw hu ua vaj tuam thaij, nws cov tub rog thiaj li mus tua lub moos hwv u luag tuag tas nrho.

ua phem rau cov poj niam tshuav cov poj niam khiav los hwm lawv pab ntawd.
cov poj niam nplog khia los hais tias: "zaum no, peb thov los nyob hauv nej xub ntiag, peb los zw rau nej, thov nej tsis txhob tua peb".
ces vaj tuam thaij tso lus rau co tub rog huv tib si kom lawv muab cov poj niam ntawd uadev ua npua.
nws ts lus li ntawd, cov hmoob ntawd muaj ib tug yog cov hmoob xyooj hu ua teev nws yog neeg siab phem kawg.
nws ua tej yam tim tsis taus lub ntuj.
nw muab cov poj niam los uadev ua npua tas, nws muab riam los phais law thiab muab txoj nyhuv me nyuam lis coj los saib.
nws thiaj pom tias txo nyhuv me nyuam mus txog hauv lawd, ncau ua ob ceg.
yog muaj me nyuam ra ces sab laug mas yog tub, muaj rau ces sab xis mas yog ntxhais.
lawv hua tau nyiaj kuv phem ntau ntau kawg.
thaum lawv yuav rov los, vaj tuam thai txwv tsis pub leej twg tham tej ntawd rau paj cai paub.

rab ntaj raug paj cai xub pwg txhia niaj txhia zaus sawv daws yuav mus ua tsov ua rog, mas paj cai xu maub ib tug chij tsa rau saum ntuj.
nws mus teev ntuj tas ces nws muab nw rab raim ntaj ntev muaj ib mev rau nws tus thawj tub rog txiav peb raig ra ntawm nws ib sab xub pwg tsis to li.
lawv ua rog tau peb xyoos, tsis mua ib tug tuag ib tug to ib qho li, ua txog twg yeej los zoo txog twg, ua txog twg yeej txog ntawd.
txiv thaum lawv mus ua phem rau cov poj niam ua nyob rau moos hwv rov qab los txog.
tom qab no, paf kis ho tuaj peb ceg tuaj mus ntaus lawv.
tuaj ib ceg moos hwv tuaj, tuaj ib ceg npas xem xoob xas tuaj, tuaj ib ceg moos vaij tuaj.
sawv daws tuaj mus nto rau pem lub tuam roob loj lawd; lawv thiaj muab cov hom coj los tshuab sib hu cov tub rog.
ces paj cai cov tub rog thiaj xa xov los rau tom qab tias tsov rog loj tas nrho tuaj lawm, saib nej cov nom tswv yuav hais li cas?
paj cai muab tus chij coj los txi zoj lub ntuj lub teb, nes mus thov lub ntuj tias: "thov txog niam txiv lub ntuj lub teb, niam txiv faj tim huab tais, tuam tshoj tim lwm tshoj theeb, tuam tswb tshoj lwm tswb peeb, zaum no niam txiv huab tais sawv los txum vim nyob luaj av rog mus peb tshim tob, zaum no niam txiv huab tais sawv los txum vim, thov nej sawv los pab me tub me nyuam tau lub chaw nyob.
zaum no niam, niam txiv tuam tshoj tim lwm tshoj theeb, tuam tswb tshoj lwm tswb peeb, sawv los txum vim rog luag av mus peb tshim, zaum no thov koj sawv los pab peb me tub me nyuam tau lub chaw ua lim".
ces paj cai muab tus chij txhos ntso, nws mus fiv lub ntuj tas nrho.
nws thiaj rho hlo nws rab ntaj cev rau nkaj suav cov hmoob yaj.

nkaj suav thiaj rho hlo rab ntaj ntawd xa tib ntag rau paj cai ib sab xub pwg.
ua ciav ntshav si lawd!
paj cai thiaj li quaj dhev hais tias: "nej cov neeg no, nej mus ua tsov ua rog, nej ua puas xwm poob ntsej muag rau lub ntuj lub teb lawm, nyem no txaj muag rau lub ntuj lub teb dhau.
saib yog leej twg tau ua txhaum zoo li cas lawd!
kom nws cial li los hais rau ntawm lub thaj teev ntuj no.
seb leej twg puas yuav los lees txim".
ces lauj tuam thaij thiaj hais tias: "kuv uas!
hais rau niam txiv tus loj, yog zaum mus ntaus moos hw, hais rau koj tau paub.
hais rau niam txiv tus loj.

ua tau los yog koj foom ib lo lus tias tau, mas sawv saws thiaj ua tau.

koj hais tias heev, sawv d aws thiaj li heev,koj hais tias tsis zoo ces sawv daws kuj tau qhov tsis zoo tiag.
mas yog vim zaum ntawd vam tuam thaij tso lus rau cov tub rog muab cov poj nima nplog los uadev ua npua.

muaj plaub yig hmoob nrog cov nplog ntawd nyob ua ke, mas cov tub rog tseem muab cov poj niam hmoob los uadev ua npua thiab.
ua phem rau tas, lawv tseem muab tua, muab riab lis txoj nyhuv me nyuam los saib, zoo li cas mas lawv paub tas huv tib si.
hais rau koj, koj hais tias sawv daws ho thaiv lub ntuj lub teb mus los sawv daws ho ua; koj hais tias tsis tau lawm, los sawv daws tsum tso tseg.

tsis kam hwm luag ces paj cai thiaj cem cem vaj tuaj thaij tias: neeg siab phem siab tsis zoo.
ua mus tsis tim lub ntuj lub teb, mas yuav tsis tau lub ntuj los ntoo, tsis tau lub teb los tsuj.
kav tsij zoj zeeg kwv phom sai sai mus hwm fab kis niam no xwb.
nej sawv daws sau tej raim tej phom ntawd nqa mus rau xyooj tuab xeeb.
kav tsij zoj zeeg mus koom fab kis luag thiaj hlub.

tsis txhob mus tua luag lawm yav tom ntej".
vaj tuam thaij hais tias: "mus tua, txog txij tsis yeej tiag txaus khiav mam khiav, txaus mus hwm los mam mus hwm.
nyuam qhuav ua li no xwb twb tsis tau mus tua luag ib nplua.
yav tas los lawm tshav twg los yus yeej xwb.
kuv niaj hnub kwv tus chij ntawd, muas txwv tuaj raug kuv pob ntseg, hauv siab, pob muag o tas kuv twb tsis to ib qho qhov twg.
tsis ntshai!
cia thov nws, nws tsis txhob rawm ua li ntawd sai, cia nyob txij ntawm kuv tib tug kuv pob tas nrho ntsug rog ntawd, kuv ua tus thaiv tas nrho mus.
thaum kuv tsis yeej lawm nws mam li tso lus rau nws cov thawj sawv daws yuav khiav los mam li khiav".
paj cai hais tias: "tsis ntshai!
koj cov peeb thiab koj, nej yeej meem mus, peb txhiab tus tub rog no koj yeej meem coj kom tas mus.
tas sis kuv cov thwj tim thiab cov xov thawj mas kuv kom lawv kav tsij zoj zeeg nqa tej riam phom mus rau xyooj tuam xeeb, mas xyooj tuam xeeb nqes mus hnub no lawm.

txog caij yeej los yeej hnub no, swb los swb hnub no, tsis muaj ib yam dab tsi yuav los mus ntxiv lawm yav tom ntej".
paj cai hais li ntawd tas, nws thiaj li sau nra khiav lawm.
nws tso lus rau cov thwj tim kom lawv kav tsij nqa tej raim phom mus, vim lawv txeeb tau cov phom ntau ntau heev lawm; ces sawv daws thiaj kwv cov phom mus hais rau xyooj tuam xeeb.

raug luag tua vaj tuam thaij thiaj li coj cov tub rog mus tua.
mus txog, lawv muab rab tuam phom tua ib phom, tuag kiag plaub tug nyab laj rau ntawm chaw.
nyab laj tua ib phom tuaj, raug lwv ua lwv tuag kiag lawm.
ces vaj tuam thaij muab tus chij coj los tsa zoj, nws hle tsho liab qab ploog hu ntuj hu teb laws.
nrov ib phom tuaj raug vaj tuam thaij tuag kiag lawm thaib.
muaj ib tug hu ua nkais xaiv, yog cov hmoob thoj, nws thiaj sawv tsees los nthos nkaus tus chij hu ntuj tib laws, nws txhib tsoom peeb.
cov peeb sawv daws thiaj nqa phom tua.
tua zaum ob tuaj lawv tuag kiag plaub leeg rau ntawm chaw ntag.
sib tua me ntsis lawv tuag txog kaum plaub leeg, ces sawv daws thiaj sib tw khiav tawg los mus.
lawv khiav raws ib lub roob nqeeb, muas txwv tuaj tshav raug tus twg nws kuj cia li vau hlo li lawm.
mas sawv daws nyias thiaj khiav nyias tawg rov los nyiag coj poj niam me nyuam huv tib s sib pus khiav mus rau hav zoov.

mus hwm fab kis ces xyooj tuam xeeb thiaj li coj tas nrho ib tsoom xov thawj, ib tsoo thwj tim mus hwm fab kis.
fab kis thiaj hais tias: nej swb lawm, nej khia lawm, nej thiaj rov los hw peb los sawv daws rov qab sib ua kwv ua tij si haum xeeb nyob, tab sis mas kom tus paj cai ntawd tuaj cuag peb tso.
yo nws tsis tuaj mas peb kuj tsis zoo siab thaib.
yog nws tuaj mas sawv daw thiaj li yuav zoo siab.

sawv daws cheem paj cai xyooj tuam xeeb rov los hais rau paj cai.
paj cai hais tias: "mus xub xub ciaj los cia mus ciaj ntawm luag xub ntiag.
tuag los kuj mus tuag ntaw luag xub ntiag.
ua ib zaug li no poob lub ntsij lub muag, vim neeg sia tsis ncaj ua tau li no lawm, mas yuav tsum mus hwm luag.
mus nqa tes u ntaj teg hawm luag thiaj li haum txoj kev txoj cai.
luag swb yus lawm lo luag kuj yuav nqa tes ua ntaj teg tuaj hawm yus ib yam.
yus swb luag yu kuj yuav nqa tes ua ntaj teg mus hawm luag thiaj yog".
ces nws poj nia thiab xauv tswb nkawd tsis kheev, tsis pub mus li.
sawv daws nthos paj ca tes cuag dab tsi.
lawv muab nws xa mus nyob rau tim ib daig teb puag ti plawv hav zoov.

tus tuaj ntuas paj cai nyem no lub teb chaws twb tus lawm, sawv daws twb mus hwm fab kis ta lawm.
nyob nyob thiaj li muaj ib tug neeg tuaj.
luag hais tias tuaj po pem ub tuaj.
tus neeg ntawd thiaj li tuaj ntuas paj cai thiab ntuas te chaws sawv daws tias: "nej yuav mus tsis ntse ua luaj dab tsi?
nej yua mus ua tsov ua rog ua dab tsi!
luag ua no luag muaj ib lub hauv paus x riam xa phom tuaj rau luag, luag thiaj tuav tau lub teb chaws.
nej yua mus ua dab tsi?
nej ua tas lawm, tsis tau nqaij tau mov noj, nej ua ta nej yeej tsis muaj ib lub zog qhov twg tuaj lawm.
thaum ub, niag neeg saw daws lub keeb lub puam, luag tsuas npaj ntuas lub teb lub chaw xwb, lua tsis npaj ua tsov ua rog".

paj cai tuag ces paj cai thiaj mus nyob hauv daim teb ntawd.
muaj ib hnub, nws xa lu rov los rau nws tus yawm yij uas yog nws tus txiv ntxawm tus ntxhais mu yuav.
nws fi xov los tias: "mus hais rau yawm yij knaj suav, ib sim kw tij nus vauv sib hlub kawg nkaus, kom nws tuaj nrog kuv pw ib hmos.
tshua plaub hnub thiab luag yuav tso neeg tuaj muab kuv tua".
ces tus yawm yi nkaj suav thiaj mus nrog paj cai po ib hmos tim teb.
tua ib tug qaib sa noj.
nws noj tas, nws ua paj cai tsaug, nws yuav rov qab.
paj cai hai tias: "yawm yij, koj mus, koj mloog xov, zaum no tshuav peb hnub xwb lua yuav muab kuv tua.
yog kuv tsis tuag ib zaug mas yeej tsis tsheej li npaum twg los yuav tsum cia kuv tuag ib zaug mas thiaj li tas.
tsis tua mas tsis tas li.
cia kuv tuag mus ntxuav lub txim txhaum mas thiaj li zoo ntiaj teb tib neeg phem tas nrho, txaj muag rau lub ntuj lub teb kawg nkau lawm".
ces tus yawm yij rov qab los tsev lawm.
nws thiaj li hais rau nw poj niam tias: "koj naid, koj rov qab mus tsev, koj mus cub koj txau cawv.
koj cub tsuag tsuag tau, koj muab ob tug lau qaib sam tua hau sia siav.
tag kis, yog koj cub tau ntxov mas koj tuaj kom txog kuv, koj cu tau lig ces koj tsis txhob tuaj.
nab kis koj mam sawv ntxov ntxov tuaj yog koj tuaj tsis tau txog kuv, tuaj txog ib tog kev hos koj pom nag xo nag cua nroo ntws, ntuj tsaus nti, mas yog lawv twb muab kuv tua lawm.
ko tsis txhob nqa tuaj.
tuaj los kuv tsis tau noj lawm.
koj rov mus hais ra cov txiv ntxawm thiab cov kwv tij kom lawv tuaj kwv kuv mus.
lawv tua ku tuag mas lawv txiav kuv lub taub hau lawm.
nej muab kuv lub cev kwv co mus tso rau pem qaum tsev.
nej txhob rawm muab kuv los.
nej muab tso tse rau pe ib hmos.
mas nej tsis txhob tuaj quaj tuaj nyiav kuv li.
kuv tsi nyiam kiag li.
hmo ntawed, nej saib yuav muaj ib tug tsiaj qus los knaw ib lub qhov, khawb qhov twg mas nej muab kuv faus rau qhov ntawd".
ces pa cai poj niam thiaj rov qab los mus tsev.
los mus cub nws txaum cawv lawm nws cub tas twb tsaus ntuj lawm.
hmo ntawd nws phov phov ib tag hmo, tu qaib coj los hau siav siav cia.
tag kis nws tsaug tsaug zog.
nws tsi dheev los ces hnub twb yuav tawm.
nws sawv tsees los ua mov tsuag tsua rau rov me nyuam noj tas.
nws ris hlo kawm mus txog ib tog kev, ua ciav ntuj tsaus ntais, nag xob nag cua nroo ntws.
ces nes cia li tig hlo rov qab.
nws khiav khiav rov los hais rau tus txiv ntxawm xauv tswb thiab cov kwv tij tias: "nws tau hais zoo li no rau kuv, mas kuv xav xyov puas yuav muaj raws li nws hais los tsis muaj.
tab sis nej sawv daws lam nrog kuv mus xyuas".
ces cov kwv tij sawv daws thiaj nrog paj cai poj niam mus txog tom teb.
ua ciav lawv twb muab paj cai tua tuag lawm tiag.
lawv coj paj cai mus sawv ntsug rau ntawm tog tsev.
muaj ib ya cav khaum txij ntua caj dab.

nws mus ib nkaus rau ntawd.
lawv muab nws lub caj dab txiav tu nrho rau ntawm yav cav.
cov tuaj tua paj cai ntawd muaj tsib leeg.
muaj plaub tug yog mab daum, ib tug yog hmoob.
tus hmoob ntawd lub npe hu ua qhua kuam.

lawv txiav kiag paj cai lub taub hau tu nrho.
lawv muab nws lub taub hau ntim rau hauv ib lub hnab mab daum ris mus lawm.

faus paj cai yav cev paj cai cov kwv tij thiaj tuaj kwv paj cai yav cev mus txog pem tsev, lawv coj mus tso rau ntawm thaj chaw uas nws muaj lus hais tseg rau lawv.
hmo ntawd, muaj ib tug tsov thiab ib tug kauv los sib tw quaj tas ib hmos.
tas kis cov kwv tij mus xyuas, tus tsov khawb tog taub hau, tus kauv khawb tog ko taw.
tus tsov khawb tob li ib tshim ntawm tog taub hau.
lawv thiaj li muab paj cai lub ces tu zam thiab muab coj mus faus rau qhov chaw ntawd.

paj cai lub taub hau hos cov tub rog tuaj tua paj cai, lawv coj paj cai lub taub hau mus txog rau ntawm tus dej naj mav.
tus de naj mav ntawd ntws rov dua nyal laj teb dua haj nuaij lawm.
tus dej ntawd qhov chaw lawv mus hla txij hauv caug xwb.
tab sis los kob nag xob nag cua ua lawv tua paj cai ntawd; mas tus dej cia li siab dua taub hau lawm.
lawv mus txog ntawd, lawv hla tsis taus.
cov mab daum mus txiav tas nrho ib tsob xyoob puj tswm coj los ua phuaj txwv.
lawv muab paj cai lub taub hau ua ntim rau hauv lub hnab thoob puab mus khi nkaus rau ntawm ntug phuaj txwv.
lawv nquam lub phuaj mus txog ntua rau ib nrab deg, lub thoob puab cia li plam plaws poob nthav dua hauv dej lawm.
pab tub rog ntawd lawv nrhiav tau peb hnub thiaj li pom lub hnab thoob puab ua ntim paj cai lub taub hau khuam rau saum ib tug ntoo.
lawv muab coj los thau saib ua ciav tsis yog paj cai lub taub hau lawm.
paj cai lub taub hauv mas yog ib tug neeg muaj tsim zoo nraug ntxiag.
hos tus hmoob nrog pab mab daum ntawd tuaj nws lub plhu tuaj tuaj plaub, paig txig tuaj hwj txwv.
ua ciav muab lub taub hau ntawd coj los saib no zoo li tus hmoob ua nrog cov tug rog ntawd mus lub.
tus hmoob ntawm hu ua qhua kuam.
qhua kuam lub taub hau zoo nkaus li lub hauv hnab lawm ntag.
lawm lam nqa lub taub hau ntawd mus txog rau moos vaij, coj los cob rau rau cov fabkis.

fabkis thiaj muab coj los thuav saib.
lawv hu tus fabkis uas thaum ub nws tau pom dua paj cai lawm tuaj xyuas, tus fabkis ntawd hais tias: "tsis yog paj cai lub taub hau ib zaug".
lawv ntiav cov tub rog mus tua paj cai ntawd ib tug tsib puas kis txiaj laus.
ces lawv hais tias: "yog pab ntawd xav yuav nyiaj, lawv lam mus tua ib tug neeg nyob sab nraud coj los dag nyiaj yuav xwb.
tsis yog paj cai lub taub hau ib zaug".
lawv twv ntuj twv teb tias: "yog paj cai lub taub hau tiag tiag".
lawv tau paj cai rab yaj phom los ua tim khawv thiab.
rab phom ntawd ib nyem xwb mas nrov tsib teg.
rab phom ntawd nrov kaum tsib teg.
lawv tau rab phom ntawd mus ua tim khawv rau fabkis.
fabkis thiaj li ntseeg me me.
rab phom ntawd yog paj cai rab lawm tiag.
thiab twb sau paj cai lub npe rau ntawm lub txhab khaum hlau.

lawv muab saib yog paj cai lub npe tiag.
lawv thiaj li ntseeg me ntsis.

ces fabkis hais tias: "ua li mas peb muab nej ib leeg ob puas kis txiaj laus tso; maj mam hnub puav peb tshuaj xwm tias paj cai tuag lawm tiag, mas peb mam hu nej rov qab tuaj nqa nyiaj dua".
ces cov tub rog ntawd thiaj rov qab los mus tsev lawm.
lawv rov los txog rau tom npab nas yuav nce mus rau mab teb phwv vam.
ua ciav lawv mus mus kev hos qhua kuam cia li vau nrov khuav rau ntawm qab ke.
muaj ob tug hmoob nrog pab ntawd ua ke thiab.
qhua kuam va nrov khuav, mab daum muab tsa tau los na has twb tsis pom qhua kuam lub taub hau lawm.
qhua kuam lub taub hau twb txiav puab ntxov lawm.
ntshav twb qhuav tag, nyaij twb dub tag.
lawv thiaj los hais rau zej tsoom kwv tij kom mus muab qhua kuam lub cev coj mus faus.
cov kwv tij thiaj sab laj tias yuav hais pab mab daum ntawd.
ib txhia ho hias tias: "luag tej yog mab sua.
tus ntawd yog hmoob.
nws ho ntxeev siab rov los tua nws tus vaj mas ntshai tsam yog ntuj nplua lawm".
twb muaj ob tug hmoob nrog ua ke thiab, ces thiaj tso rooj plaub ntawd tseg lawm lawv thiaj tsis hais.
tas paj cai lub neej rau ntawd.
lawv muab lub taub hau uas hais tias yog paj cai lub coj mus faus rau tom hau moos vaij, uas tus dej vwb cab ntws los mus.
nyob ntawd muaj ib lub pov roob, muaj ib lub vav hauj sam, ces lawv com mus faus tseg rau saud.
paj cai ntsuj rog thiaj li tas li no.
</font> -- message posted using http://www.website.netl very interesting!!!!!!!!!

any more???????

yav tag los ces cia zwm ua hmoob keeb kwm tseg los yog ua dab neeg hais rau sawvdaws tej me nyuam kom lawv paub lawm xwb.
yav tom ntej no hmoob tseem yuav muaj ib zaug loj dua li tsovdog paj cai.
zaum no hmoob muaj lub foundation cog ruaj ruaj lawm nws yuav tsis qaug sai li paj cai tiam, nws tsuas muaj yeej zuj zus lawm xwb.
nej thiab peb txhua tus lub hnoob nyoog yeej tseem yuav nyob tau pom qhov xwm tsheej no.
