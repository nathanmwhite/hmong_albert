neohmong:
yeej tsim nyog koj qhuas xeeb lawm.  nej yeej yog ib pab noj sibhlub
haus sib ce ne yuam.
charlie

charlie,
ua tsaug rau qhov koj txhawb siab.  peb txawm yog ib pab thiab tsis
yog los peb cov laj lim thiab siv nywj sob peev xeev zoo sib xws thiab
mas thaj sib luag ces koj yuav xeeb npe li cas los tau.
tau ib ntu no siab yam li koj pawg koom ua ke (neohome) tsis muaj kev
moj them nqag kab li lawm los tsis sub uas?  tsis yog xeeb, neohmong,
teev, xejthim, ceeb, thiab tau leej hauv nod los mooj thiab aiv tau
koj pawg koom ua ke cov npoj yaig es lawv teg leg hlawb rag tawg thiv
meem tawm ntawm koom ua ke lawm los tsis sub uas? kuv saib mas yam li
koj thiab koj cov npoj yeeg ua mem mooj qu tag li lawm.
txhob maj tus siab, koj yuav tau ceeb koob xeej theev khawv lim luj
mus yaum koj cov npoj mej zeej tuaj nrog koj thaj tsob nej lub koom
haum koom ua ke kom cua tshuab los tsis qaug hos dej kuav los tsis
tshoob.
yog tsis paub kuv cov lus coj mus noog koj txiv thiab koj yawg nkawv.
neohmong

neohmong, et al,
kuv yim nyob hauv sch no yim pom tias kuv hais lus hmoob tsawg tsawg
xwb, kuj paub tsis tshua tob li.  koj cov lus no kuv feem ntau tsis
tau hnov txog dua kuj nhriav tsis tau hauv phau txhais lus.  ntshai
tias yog leej twg tsis muab tej lo lus qub no khaws cia ua ke los txua
ib phau ntawv tsam tsis ntev ces hmoob mam muab hnov qab.  tau ib ntu
no yog yus xav paub txog tej lo lus hmoob qub uas zoo sib xws cov lus
no ces yuav tsum mus noog cov laus kom paub xwb.  tab sis mas, thaum
txog lub sij uas cov laus ncaim ntawm qaum ntuj no lawm mam ua li cas
neb?  lawv ncaim tas lawm ntshai cov lus qub kuj ncaim thiab los tsis
sub uas?  vim tias nej cov hmoob yuav muab cov lus qub no sau los ua
ke kom sai li sai tau.
xeng

xeeb,
peb txhua tus tsuas txhawj hais lus hmong tib yam nkaus xwb.  muaj tej
zaum kuv los yeej nrhiav tsis tau tej los lus hmoob meej los siv li,
yog li ntawd, zoo li zaum kuv thiaj li tau siv tej lo niam lus los
phim rau qhov teeb meem nod xwb.
kuv yeej ib txwm caum kuv txiv thiab cov hmong laus vim kuv xav khaws
lawv tej paj lug thiab niam loj.  koj hais yog lawm, peb cov hmoob
yuav tau ceeb koob xeej los zaum thom cov laus thiab sau lawv cov lus
hmoob qub tseg.  ib kuv xa ua heev yog los tshawb fawb lus hmoob qub
kom ntau li ntau tau ces ho muab tsim mus ua lus hmoob tshiab rau
hmoob siv.
neohmong

respected neohmong,
koj thiab hmoob lwm tus txawm yuav mob siab khaws hmoob cov lus thiab
cov ntawv zoo npaum li cas los, yog hais tias peb hmoob tsis  muaj ib
daim av los yog ib lub tebchaws uas yog hmoob tug kiag los pab khaws
hmoob cov lus, ces hmoob cov lus yeej yuav maj mam ploj zuj zus mus
xwb li.  yog hais tias peb hmoob tseem zoo li niaj hnub no xwb, es
tsis muaj hmong self-determination and self-governance, ces haiv neeg
hmoob thiab lus hmoob yeej yuav maj mam ploj zuj zus mus xwb li.
koj sim saib ma, peb cov menyuam hmoob txheej tshiab tam sim no twb
tsis tshua paub hais lus hmoob tuaj lawm ne.  muaj ntau tus hmoob yeej
hais lus hmoob tsis tau thiab tsis meej kiag li.  peb, plaub, tsib,
los yog rau tiam neeg hmoob yav tom ntej no tuaj ntshe hmoob yeej tsis
paub hais lus hmoob tag li lawm, ntshe noob hmoob yeej mus txia ua lwm
haiv neeg tag li.
koj sim xav seb yog vim li cas kuv ho nug koj txog qhov hmong
self-determination and self-governance no?  vim hais tias yog peb
hmoob muaj self-determination and self-governance lawm, peb hmoob
thiaj li yuav khaws tau peb cov lus hmoob thiab culture hmoob zoo dua,
khov dua, thiab ruaj ntsheg dua li niaj hnub tam sim no.   yog peb
tseem tsis muaj self-determination and self-governance ces peb haiv
neeg hmoob thiab cov lus hmoob yeej maj mam ploj zuj zus mus tag li.
in the longest run possible, having hmong self-determination and
self-governance are what will save the hmong ethnicity.
sib hlub

sibhlub,
qauv dev e!  koj twb tsis tuaj yeem teb kuv cov sob lus noog li es
pheej niaj hnub hais teb chaws, teb chaws, teb chaws hmoob.  sibhlub,
teb kuv cov lus noog hauv qab no kom meej log sob!
1.  hmoob daim av/lub teb chaws nyob qhov twg?
2.  koj qhov av uas koj hwm tseg los ua teb chaws hmoob ntawd nyob
qhov?
3.  ua li koj tseem pom tias hmoob thoo av es luag muab zais tseg lawm
kawg hmoob yuav tau mus txeeb mas thiaj tau rov los ua hmoob tug, qhov
av ntawd yog zwm rau lub ntuj twg?
raws li kuv paub thiab pom xwb mas hmoob yeej tsis muaj ib thaj av
nyob ces kaum ntuj twg uas sau teev txaij zees tseg tias "teb chaws
hmoob" no nyob qhov twg hlo li.  ntshe yog kuv dig muag thiab lag
ntseg lawm xwb laud, raws paub mas txheej keeb puav vis los no yeej
tsis tau paub tias muaj ib lub teb chaws hmoob hlo li.
qhia kuv thiab schers seb koj lub teb chaws hmoob ntawd nyob qhov twg?
kuv tsis yog hais yis hoj yis haub, tiam sim xav paub seb koj qhov av
nyob twg tiag?  raws li kuv thoob lij xauj pom mas hmoob zwm rau lwb
teb chaws twg ces lub teb chaws yeej yog hmoob lub lawm xwb. tshab
txhais, cov hmoob nyob suav ces teb chaws suav yog hmoob lub teb
chaws, cov hmoob nyob nyablaj teb chaws ces teb chaws nyablaj yog
hmoob lub teb chaws, cov hmoob nyob nplog teb chaws ces teb chaws
nplog yog hmoob lub teb chaws, cov hmoob nyob thaib teb chaws ces teb
chaws thaib yog hmoob lub teb chaws, cov hmoob nyob usa teb chaws ces
teb chaws usa yog hmoob lub teb chaws, thiab ntau ntau lub teb chaws
los tib yam nkaus.
raws kev tsom xam mas koj thiab koj puag yog hais raws kev npau suav
ntawm nej xwb hos qhov yuav tswm sim taus mas tsis muaj hlo (lam ntxia
kom hmoob siv roj ntsha los nrhiav nyiaj rau nej li qab hnab xwb).
kev yuav plag haiv hmoob, caj ces hmoob (ethnicity), lus hmoob, thiab
kab lis kev cai hmoob ntawd tsis yog hmoob muaj teb chaws es thiaj li
yuav qaum tau tseg.  txawm muaj teb chaws thiab tsis muaj los hmoob
yeej muaj peev xwm yuav khaws tau txhua yam ntawm haiv neeg hmoob tseg
nyob rau txhia txhua qhov chaws uas hmoob zwm txoos (nplog, thaib,
nyablaj, suav, usa, canada, thiab ntxiv ntxiv mus).
sibhlub, tsis txhob hais lus yees rau ub rau no.  peb hais txog kev
ywj pheej thiab kev thaj yeeb nyab xeeb (freedom and democracy) xwb es
tsam no koj ho hloov lus mus hais txog caj ces, lus, thiab kab lis cai
hmoob los lo rau kev ywj pheej thiab thaj yeeb nyab xeeb.  koj cov lus
qhia tau rau peb pom tias koj tsis muaj siv yeej txhiaj thiab looj pwm
kob los nyom nrog kuv lawm puas yog?
neohmong

phooywg xeng,
koj yog niag neeg miskas es koj yuav ua cas qualify ua nplog tus
president mad? kuv qhov recommendation rau koj mas yog li no:
1. koj mus them gvp $20,000.00 kom nws pab ua daim ntawv povthawj tias
koj yog hmoob thiab ib txwm ua tubrog rau gvp.
2. koj mus ntiav gvp cov cob kheem cob moos ib tug $5,000.00 kom lawv
ua daim ntawv birth certificate rau koj. nyob hauv koj daim ntawv
birth certificate mas yuav tsum tso li no:
npe:  xeng  xeem yang
chaw yug:   zos qhaib namphong, tojxeem phamlaib, cob moos xieng hong,
xeev viengtiane. tebchaws laos.
pab vav: ua tub rog vp/cia tau xab colonel. raug kawm tawm tsev kawm
ntawv naislaib thiab naisphas nyob roob kubtwm tebchaws thaib.
tej yam qualification zoo li no yuav pab tau koj qhov campaign kom
muaj ceem tshaj qub. ha ha ha.
tousavang.

tousavang,
txhob txhawj nawj.  lwm lub hli kuv mam phais plastic surgery kom
muaj meej mom zoo li nplog tiag.  kuv thiaj li tsis muaj teeb meem li
os.
xeng

xeng,
koj puas yog mab dawb tiag mas? ua cas koj yuav paub hmoob zoo ua luaj
li? koj sim hais ib zaj txawv, txawv (or do whatever) los prove rau
peb haistias koj tsis yog hmoob soj.
lha

xeng muaj ib lub npe hu ua "mai na" no according to a recent post by
brandon thao.  i've thought all along that xeng is neither a male or
female but some- what in between. brandon hais li ces kuv txawm xav
hais tias yog lawm no.  i know xeeb is not mabdawb but a wannabe!
charlie

charlie,
tsis paub xyov ua li cas brandon thiaj li nyiam hu kuv ua mai na.
qhov txaus luag heev yog tsaib no thaum uas kuv xub tuaj hauv sch no,
koj yog tus hiam kuv hais tias kuv tsis yog hmoob li.  tsis ntev tom
qab ntawd lawm kuv txawm sau kom sawv daws paub tias kuv yog mab dawb
tiag tiag.  tam sim no ne?  tam sim no kuv pom koj tab tom hiam kuv
hais tias kuv kuj tsis yog mab dawb li.  nim no koj ua kom kuv paub
tsis meej thiab!!  ntshai yog koj ib txwm ua li no los mus tsis tu
ncua li ces kuv tsis ntev mam raug kev midlife crisis.  kuv yog leej
twg ne??????????  tsis muaj tus ntseeg kuv li lauj!!!.....kuv yog mab
dawb tiag tiag li os!!!!!!!!  ntseeg kuv mog!!!
xeng