phooj ywg hmoob hmov tshua, ntiaj teb no peb pom thiab tau nrog kev cai ywj pheej (free domocracy) thiab kev cai koom pheej (communism) nyob los lawm tabsis ntiaj teb tib neeg tsis tau paub thiab pom txoj kev cai koob pheej li.
peb hmoob yog tus yuav los tsim txoj kev cai koob pheej rau hauv ntiaj teb no.

tabsis ua ntej hmoob yuav muaj peev xwm tsim tau txoj cai koob pheej los yuav tsum yog hmoob txhua leej pib nrhiav saib leej twg khob dej tseem ntshiab no ces kav tsij kom nws muab coj los faib rau hmoob haus, hu hmoob 22 xeem neeg sawv los tuav tes ntoo ib lub kaus mom, tsuj ib tug hneev taw, coj ib lub tswb nrov, hmoob thiaj li yuav vam meej txhua tiam neeg rov tom ntej.

yog nej tsis pom txoj kev kuv pom, nej sim xav saib yog vim li cas nyob hauv ntiaj hnub no av hmoob tsis muaj tiag taw, kaus mom tsis muaj ntoo.
nej puas xav hais tias zeb tais cav ces cav kawg lwj, tsov tom tsiaj ces tsiaj kawg tuag?
nej puas ntshai hais tias luag teb luag chaw yuav kav nej tsis ntev?
txog hnub ntawd, nej yuav hu leej twg los pab nej?

hais txog kev faj lem, peb hmoob twb nyob los dhau ib tug lawm.
ntsuab xwm cov lus los hmoob hla tsis dhau.
niam ntawv cov lus los hmoob hla tsis dhau.
hmoob puas yuav hla dhau cov lus tom ntej thiab?

hais txog hmoob lub neej tam sim no, hmoob lub neej twb ncig los txog rau txiv tswv ntuj phau ntawv txiav txim blooj ntawv faj lem hais tias "hmoob lov hmoob duav.
hmoob pw noj pw haus.
hmoob tshum hmoob qhov muag ua dev ua bua.
hmoob cheb hmoob kauv tes kauv taw ua nyiaj ua txiaj los tsav hmoob fwj chim khav txiv."
tabsis tas li no xwb, hmoob tseem zoo li ib pab neeg lwj liam zoo li pab tsiaj, ib tug ntxo ib tug txom fav thoob ntiaj teb, tsis txawj sib hlub sib pab kom hmoob sawv los ua tau ib haiv neeg haum rau lub ntuj thiab daim av raws li mab sua tej keeb kwm haiv.

yog nej xav hais tias kuv lam hais, nej sim muab cov lus kuv hais los saum no los ntsuam xyuas saib kuv yuam kev pes tsawg nqe?

kwvtij phooj ywg hmoob hmov tshua, txog caij lawm tiag uas hmoob yuav tau hlub hmoob.
kev sib cav sib ceg, kev sib rhuav tshem thiab sib cib nyeej tsis yog txoj kev vam meej rau hmoob.
yog peb xav pom peb lub neej koob pheej, peb yuav tau tso cov kev hauv qab no pov tseg: - txoj kev muab hlob.

- txoj kev muab dej ua ntu, muab neeg ua phlau.

- txoj kev muab lwm tus nraub qaum ua liaj rau yus pw noj pw haus.

- txoj deev luag poj luag sev yam tsis paub hais tias lub ntuj pom puas tsav yam yus ua.

-txoj kev tsim txom lwm tus yam tsis paub hais tias muaj ib hnub twg lub ntuj yuav tsim txom yus tib yam nkaus li ntawd thiab.

sawv cev ntawm hmoob lub neej koob pheej, kuv thov nqua hu hmoob txhua leej nyob txhua lub ntuj los tuav tes koom ntoo ib lub kaus mom thiab hais ib lo lus es peb thiaj yuav pom peb lub neej koob pheej.

koob pheej koobpheej, tuaj los!
zoo siab tau nyeem koj cov lus.
koj li lij keeb ntxuam thiab maim pwm tsis yog dog dig kiag thiab laid yuam.
tus kwv tij lau, koj tsob zeem tau txheej keeb puav vis noob neej hmoob ntxaws lawm.
koj zeb zuag zaim muag pom txoj kev koob pheej ntawm haiv hmoob meej lawm, tab uas qhov koj seev tias "peb hmoob yog tus yuav los tsim txoj kev cai koob pheej rau hauv ntiaj teb no" ntshe yog kev npau suav ntawm koj tus kheej xwb.
thov txim tsis yog kuv xav duj yas koj, tab sis tam kuv li xav mas xyov puas muaj txog li 1% pua ntawm peb haiv hmoob paub txog liaj sim kev cai "koob pheej" ntawm nywj keeb neeg tswm sim los ua neej nyob rau txhua kees lub tiam.

yog tsis khwv laj koj no, kuv xav kom koj los tshab txhais lo niam lus "koob pheej" no kom meej meej rau peb tsoom tub txhawj ntxhais ntse pom seb yuam.
raws kuv soj saib mas peb hmoob nyiam siv lo lus "koob pheej" no heev li tab sis yam li hmoob yeej tsis paub tias nws muaj ntsiab lus li cas li.

ua tsaug, neohmong koobpheej, koj cov lug loj sim zoo.
kuv txhawj tas ntshai peb feem coob yuav sawm tsi taug.

le caag los xij, koj sim txhais lu lug "koobpheej" nuav ua lug english rua peb suav dlawg ntsuag saib yog le caag tag.
kuv tseem tsi tau to taub lu lug nuav zoo txaus.

ua tsaug ntau, ms phooj ywg neohmong, koj yog thawj tug xav paub ntxiv txog lub neej koob pheej.
tej zaum tswv ntuj yawm saub tso koj los cawm hmoob ua zaum kawg thiab pob?

qhov kuv seev hais tias peb hmoob yog tus yuav los tsim txoj kev cai koob pheej rau hauv ntiaj teb no" los vim yog txoj kev cai koob pheej tsis yog ntiaj teb tib neeg txoj tabsis yog ntuj ceeb tsheej txoj.

tswv ntuj yawm saub yuav muab rau hmoob tabsis ntawm hmoob yuav txais thiab tsis txais los nyob ntawm hmoob.
you can take the horse to the water, but you cannot make it drink.

txoj cai koob pheej yog txoj cai tsis ntxub tus pluag, tsis qhuas tus muaj, tsis yuam tus ruam, tsis hwm tus ntse, tsis saib koj tsim nuj tshaj kuv tsim nqes, tsis quab yuam caij tsuj koj vim koj tsis yog kuv, tsis qees koj qoob nruab txhab, tsis deev kuv poj nruab txag, tsis saib dej ua ntu, saib neeg ua phlu, tsis rov taw tuam ntuj, rov ko taw mus kev.
txoj kev cai koob pheej yog tswv ntuj yawm saub txoj.

yog txoj coj cai mus nrub nrab ntug thiab tsis tsim cai los yuam cai.

yog txoj yuav tsa kom hmoob txawj los hawm hwm txheej neeg.
yog tsob ntoo yuav tawg paj rau hmoob coj, txi txiv rau hmoob noj, ua ntxoov ntxoo rau hmoob nkaum ntxoo thaum tshaj kub, ua qhov chaw rau hmoob nkaum nag thaum los nag.
cov kuv tshaj tawm no yog ntawm daim tawv ntawm tsob ntoo koob pheej xwb.

zaum dua los kuv siv lo lus hais tias "...
peb hmong..."
qhov tseeb tiag tsis yog "...
peb hmoob..."
tabsis yog "...
nej hmoob..."
vim nej hmoob yog ib pab neeg tseem ceeb es peb thiaj raug ua neeg vwm rau nej.
tabsis zaum no nej twb mus puv xwm fab ntuj 8 meem teb lawm ces nyob ntawm nej hmoob xwb uas yuav los txiav txim txog nej lub neej txoj sia.
niaj hnub no nej twb nce rau theem ntaiv hais tias "...
hmoob cheb hmoob kauv tes kauv taw ua nyiaj ua txiaj los tsav hmoob fwj chim khav txiv."
nqe no txhais hais tias hmoob twb muab hmoob ob txhais tes mus khwv rau luag kom tau nyiaj.
thaum tau ntau lawm ces muab hlob, khav theeb, yuam cai.
tib lub caij no, hmoob tseem ua tshaj tswv ntuj yawm saub txoj kev txiav txim rau hmoob lawm thiab. "
hmoob tseem zoo li ib pab neeg lwj liam zoo li pab tsiaj, ib tug ntxo ib tug txom fav thoob ntiaj teb, tsis txawj sib hlub sib pab kom hmoob sawv los ua tau ib haiv neeg haum rau lub ntuj thiab daim av raws li mab sua tej keeb kwm haiv."
tswv ntuj yuav tsis zam txim rau hmoob txog txoj kev no.

yog hmoob hais tias hmoob muaj freedom lawm no ces tom ntej no hmoob will have so much freedom that freedom will be equal to freedum for them.
when that time comes, yawm saub will have his freedom to dump the hmong.
yog nej hmoob tsis xav pom lub neej koob pheej ces nej leej twg nyob qhov twg los kav tsij yuav tsev kom loj-loj thiab zoo-zoo nkauj nyob xwb vim txoj cai koob pheej yuav tsis rov qab los zaum 2 lawm.
zaum no yog zaum kawg!!

tsob ntoo koob pheej tseem cog nyob hauv tais xwb.
tseem tsis tau muaj av cog.
yog nej hmoob xav pom ces thov tsis txhob npaj siab sib cav sib ceg xwb.
nej yuav tau sawv los tuav tes ntoo ib lub kaus mom, tsuj ib tug hneev taw, coj ib lub tswb nrov, hmoob thiaj li yuav vam meej txhua tiam neeg rov tom ntej.

txoj kev koob pheej yuav ciaj taus los yuav tsum yog muaj hmoob kav mus coj (uas nej pheej hais tias "mooj kav moj coj".

koob pheej nyob zoo koobpheej, yog le ces ca kuv ua ib sab moog txa ua maabqus es puam chawj lauv.

saib raws le koj has sau nuav mas peb tsob nam hmoob nuav yeej yuav tsi sawm txuj kev koobpheej ntawd le os.

ua tsaug ntau, moobsib phooj ywg moobsib, los lus "koobpheej" yog ib lo lus tshiab thiab dav heev.
kuv twb tsis paub hais tias yuav muab lo lus english twg los sawv nws cev tau.
nej tsis txhob maj paub vim nej yeej yuav paub xwb.
thaum nej paub tseeb lawm, nej mam nrhiav lub be english rau es thiaj yog nej lub nawb.
tam sim no ces kom nej kav tsij muaj kuv cov lus coj mus luj xwb vim tsis yog kuv lus tabsis yog nej tus tswv cov lub qhuab qhia nej hmoob.
cov lus no yeej tshwm sim thiab yeej tseem yuav tshwm sim.
nej hmoob yeej yuav hla tsis dhau li nawb.

koob pheej koobpheej, ua tsaug ntau.
kuv muab koj cov lus saib meej meej lawm zoo li koj tus kheej kiag los kuj tsis paub lo lus "koob pheej" no meej li yam li peb sawv daws thiab.

cov lus koj tshab txhais lo niam lus "koob pheej" hauv qab no sis zoo li chwv daim tawv xwb, tseem tsis tau raug lub ntsiab lus kiag.
koj txhais: "> txoj cai koob pheej yog txoj cai tsis ntxub tus pluag, tsis qhuas tus puas yog koj xav kom peb hmoob txhua tus khi khaub hlab liab li thaum yawg hlob mau tze-tong los ntxiav teb chaws suav ma?

saib mas koj lub tswv yim qiv "tswv ntuj yawm saub" lub hwj chim los qhuab qhia hmoob tias "tswv ntuj yawm saub" muab txoj cai "koob pheej" no rau hmoob mas yam li yog ib lub tswv yim uas tseem qub thiab xeb tshaj yawg zoov zuag hawj thiab vaj tswv cim vwj lawv lub tswv yim caub fab lawm thiab nad koj yawg.
txawm yog lawv cov caub fab no ntseg ntseg tej lus saub lus faj lem koj hais no es lawv thiaj li nkaum pem roob thiab mus ua hav zoov luag tas li lawm ntag laud.

xyov li lau, luag pej kum haiv neeg mas luag twb ya dhau lub hli mus txog rau mars teb thiab npaj siab yuav ya kom mus rau hnub qub teb lawm, tab sis yus cov hmoob es cas tseem tham txog qhov yuav siv ko taw nkag rov rau hauv qhov ntuj mus caug yawm zaj laug thiab nkag qhov tsua mus cuag yawm saub laus xwb lau.

neohmong tij laug hmoobsib, haahahahaha...
koj mas luag nyav xaav tau xwb tub muab has taag le lawm...
hahahaha...
koj tsis pum tas yawm koobpheej tub txhais tsws tau lu lug "koob pheej" nuav ua lug moob naw, yog leg hod, yawm yuav ua le caag txhais tau ua lug askiv mad?

yawm tseem txhais has tas lu lug koob pheej = tsis rov taw tuam ntuj hab naw, kuv nyaav nov thawj thawj zag xwb laid, tij laug.

neohmong los lus koj piav no yog yuav qiv luag mab dawb lus ntshe yuav txhais tias "utopia" vim koj tham txog a "perfect society" uas ntiaj teb tib neeg no ib txwm ntshaw tabsis tseem tsis tau muaj ib lub tebchaws twg los yog ib pab pawg neeg twg yuav muab khaws tau coj li vim yawm saub muab "free will" rau tib neeg ces yus tus kheej kiag xwb los tej tsam tseem muaj "conflicting ideology" thiab.
ntxiv ntawd, vim peb ntiaj teb tibneeg muaj "free will" ces peb sawv daws yuav cia li los hais 1 los lus, taug 1 txog kev tsis tau.
peb muaj laus muaj hluas, muaj rog muaj yuag, muaj ntse muaj ruam, muaj neeg pom kev, muaj neeg dig muag...
nyias muaj nyias "experience" es yuav ua li cas rheeb tau 1 txoj kab taug tau 1 txoj kev?

examples: let's say you have $100,000 and i have none.
are you going to give me 1/2 so that we can be equal?
when both of us each have $50,000, are we really equal?
nay.
there are too many factors that equality cannot be forced. "
equality" can only exist if freedom or free will is not curtailed.
is forced freedom or forced free will really freedom or free will?

nyob zoo vaajntxwv simzeej quastsi, ua tsaug kws koj lug txhaab koj lub zeem muag rua peb txug lu lug koobpheej.
kuv xaav ntshai yawm koobpheej hov yuav ntxag peb moog ua nraa laaj kaab rua lwm haiv neeg xwb os.
tau ib ntus lug nuav mas nim muaj xwm txheej saub tshwm nrhu lawg rua qhov txhua chaw.
kuv muab ua zoo xaav mas ntxim zoo le luas pej kum haiv xaam pum tas peb tseem yog ib haiv neeg kws poob qaab hab ntseeg saub ces luas txhaj siv tomtxwv saub lug haub ntxag peb kuas peb sawv ua nraa laaj kaab rua luas.

kuv xaav mas txawm tas fuabtais ntuj yuav nqeg hlo lug paab peb los peb yeej tsiv tsi dlhau pej kum haiv kws vaam meej tshaaj peb hab muaj zug tshaaj peb.
ces thaum kawg fuabtais ntuj yeej yuav tso peb rov rua luas muab tsuj dlua.

mej ho xaam pum le caag ntxiv?

movtshua, moobsib phooj ywg neohmong, lub sijhawm no hmoob tab tom lov hmoob duav, hmoob tab tom tshum hmoob qhov muag ua dev ua bua.
txawm yawm saub los hais kiag rau hmoob los xyov hmoob puas yuav.

koj yog ib tus neeg paub tab, thov tsis txhob cuam txhuam yawm saub txoj kev nws twb kos rau hmoob taug los lawm.
hmoob twb hla tsis dhau ntsuab xwm cov lus es hmoob yuav ua li cas thiaj yuav hla dhau cov lus tshiab no!
koj puas xav hais tias xyov yog hmoob muaj hmoo dab tsi es hmoob coob txhiab leej thiaj li tsis tau nrog yawm zaj laug mus nkag qhov?
tshaj no, thov koj qhia kuv sob yawm zaj laug koj hais yog leej twg?
koj qhia kuv ntxiv thiab sob yog vim li cas yawm zaj laug thiaj tau mus nqag qho?

kuv piav txoj cai koobpheej ntawm daim tawv xwb vim kuv xav paub hais tias hmoob nce hmoob tus ntaiv ua neeg txog qeb twg lawm tiag xwb.

qhov tseeb tiag nyob ntawm hmoob saib hmoob xav tau hmoob lub neej tshiab los tsis xav xwb.
yog hmoob xav tau ces yawm saub yeej yuav foom koob hmoov kom blua mias rau hmoob.
tsis ntev ces hmoob yuav zoo li luag lwm haiv neeg thiab.
yog hmoob ho tsis yuav los kom leej twg nyob lub roob lub hav twg los kom yias baj nyias lub neej ntsuag raws li nyias txoj hmoo xwb los tsis ua li cas.

neohmong, koj xav hais tias "...
luag pej kum haiv neeg mas luag twb ya dhau lub hli mus txog rau mars teb thiab npaj siab yuav ya kom mus rau hnub qub teb lawm..."
es ua cas hmoob tseem pheej yuav rov qab mus taug txoj qub kev no puas yog?
qhov tseeb tiag hmoob yeej tsis muaj txoj kev qub los kev tshiab taug li nawb.
hmoob tseem taug txoj kev yawm saub kos rau hmoob xwb nawb.
tsis dua li no xwb, koj tsis txhob poon siab txog luag txoj kev yuav mus cuag hnub cuag hli li.
yog nej hmoob koom siab, tsis ntev baum twg nej yeej yuav caum tau luag qab thiab.
qhov tseeb tiag kom nej hmoob los tuav tes ntoo ib lub kaus mom, tsuj ib tug hneev taw, coj ib lub tswb nrov xwb ces nej yuav zoo li luag lwm haiv neeg thiab.

kuv tsis xav kom "...
hmoob txhua tus khi khaub hlab liab li thaum yawg hlob mau tze-tong los ntxiav teb chaws suav..."
tabsis yog hmoob xav kom hmoob txais tau yawm saub txoj koob hmoov ces hmoob yuav tau los: 1. tuav tes ntoo ib lub kaus mom.

2. tsuj ib tug hneev taw.

3. coj ib lub tswb nrov.

ntawm 3 sob lus no yuav txhais li cas los nyob ntawm nej hmoob.
hnub twg nej xav paub tiag, mam tshab txhais ntxiv.

koob pheej
