niaj hnub no peb cov kwvtij nkaujmuam hmoob nyob tojsiab thiab nram
nroog los yeej tseem txom nyem ib yam nkaus. lawv niaj hnub mus ua
liaj ua teb nrhiav noj nrhiav haus, tsis muaj neeg tuaj ua vaj ua tsev
rau lawv nyob. nyias ntxeem nyias tus kheej yug nyias tsev neeg, tabsi
nej puas pom leejtwg mus sau ib tsab ntawv hais txog cov hmoob no? cov
kwv tij khmu nyob tsev nqeeb khaub hlab nhyo, leejtwg lam mus sau ib
co news articles hais txog lawv tias tsoom fwv nplog tsis hlub lawv?
yog vim li cas pab returnees no, lawv twb tau vaj tau tsev nyob lawm
los nej tseem tsis txaus siab thiab? lawv tuaj nyob tau 5 xyoo thaib
teb, nej mus pab tau lawv dabtsi? qhov ua tau ces lawv tuaj mus nyob
thaib teb ua rau neeg ntiaj teb tau sau ntawv to entertain others xwb.
yog vim li cas cov neeg phabmab raug xa rov qab coob ua luaj ho tsis
muaj neeg mus ua tsev rau lawv nyob, tsis muaj neeg sau ntawv tawm
kiag li?
kuv hais li no tsis yog kuv qhuas qhuas hais tias tsoom fwv nplog zoo
zoo cuag li. tabsi to be fair, qhov luag ua tau zoo, yuav tau
recognize, ua luag tsaug. qhov luag ua tsistau zoo, nrog tawm suab
nrhiav kev pab yog peb xav nrhiav kev thajyeeb nyabxeeb rau peb cov
hmoob tiag.
dhau li ntawd, kev ncaj ncees tsis yog yuav hais rau ib pab neeg kom
tau txhua yam, es tsi care txog lwm pab neeg.
cov teebmeem tamsim no hauv lub zos phonekham, tsis yog yuav qw qw
hais tias tim cov khmu phem. luag yog ib co neeg tsis muaj education,
ua noj haus raws caij nyoog, cia siab rau tej liaj teb yug luag tsev
neeg ibtiam dhau ib tiam li lub neej yav tag los. thaum tsoom fwv
nplog cia li muab av faib tsuag tsuag rau lwm pab neeg, ua vaj ua tsev
zoo zoo rau pab neeg ntawd nyob, yog nej no nej puas tu siab, los yog
puas chim siab?  ( it could be some hidden agenda behind the scene,
but at least the lao government open up communication with the
international diplomatic committees to begin with, i believe the lao
government would allow international communities to get invlove as
time goes by)
tej teebmeem no, tseem fwv nplog yuav tau nrhiav kev los kho neeg lub
siab kom sawv daws " nyob qab tswjhwm ntawm txoj cai". ua ntej yuav
pab tau sawv daws, lub luag haujlwm tsis yooj yim es kho tau
overnight. tabsi yuav tsum yog tsoom fwv nplog qhib qhov rooj rau
ntiaj teb tib neeg nkag mus educate cov neeg no.
kuv yeej txhawj thiab hlub tshua txog cov kwv tij hmoob thiab cov kwv
tij khmu ntawm ob lub zos no ib yam nkaus, vim lawv nyob rau thaj chaw
tsis zoo ua noj ua haus. tej av yog av " pob zeb quav tshis" xwb, yuav
ua cas cog tau qoob loo noj?
yuav tsum yog kev lag luam xwb thiaj yuav vam meej tau.
laura l xiong

from: nkaujnyiag lo <***@yahoo.com>
subject: re: update on hmong returnees-3-27-10
pheej yuav ntshai tsam tsoom fwv nplog cob qhia lawv hais lus rau the
news media ua dabtsi?
thaum hmoob mus coj tau ib tug nkauj nyab rov los, hmoob hais rau nws
hais tias, yog koj neej tsa raws qab tuaj ces koj hais tias koj yeej
zoo siab los yuav peb tus tub. yuav tsum hais li no, neej tsa thiaj
tsis nrhiav plaub ntug rau yawm vauv. hmoob returnees twb tuaj nyob
tau ntau xyoo rau thaib teb, luag tsis txais lawv mus txawv tebchaws,
thaum luag muab lawv xa rov qab, ntiaj teb tsis muaj ib tug yuav pab
tau lawv. sawv daws tsuas muab news tso tawm hais txog "hmong raug xa
rov qab" no xwb.
thaum ib tug ntxhais khiav ua nkauj fa, mus tham rau neejtsa tias tus
txiv phem phem rau nws. yog neejtsa tsis xyuam xim, tsa ntxhais tw ces
thaum tsis muaj hluas nraug yuav, kawg rov mus thawj tus txiv. thaum
ntawd ces tus txiv yuav hais tias, yog rov los lawm ces mloog lus
nawb. yog tsis mloog lus ces tsis hlub ov.
zaum no, hmoob rov mus txog vaj txog tsev, tsoom fwv nplog yeej xav
kom cov hmoob no txhob nrhiav teebmeem ntxiv, txhob hais txog qhov
yuav khiav ntxiv kom ntiaj teb tsis txhob influent lawv ntxiv lawm.
yog thaum ntiaj teb tsis qw qw lawm, cov hmoob ntawd los yuav ua ib
siab rov mus ua lub neej rau lawv lubtebchaws, ces yuav tsis mob sawv
daws taub hau lawm. yog li, tsoom fwv nplog thiaj yuav muaj
orientation kom sawv daws hais qhov zoo xwb. luag yeej hais tias,
txawm hmoob returnees yuav hais tias lawv xav mus txawv tebchaws los
yeej tsis muaj kev rau lawv mus lawm. yog li, kav tsij npaj ua lub
neej nyob twjywm xwb.
kuv xav tias tsoom fwv nplog los yeej txhawj heev tsam muaj cov sab
nraud pheej haub ntxias ua rau cov hmoob no fav siab, ces lawv tsis
xav tab lub neej. thaum tanwd teebmeem yuav daws tsis paub tag.
txawm li cas los, sawv daws yuav tau txhob muab qhov phem coj los hais
xwb. qhov twg tsis zoo txaus, nrog tawm suab, muab cov teebmeem ntawd
los ua lus zoo hais, kom luag nrog kho. tsis txhob xav tias tsuav ib
tug nav khao hais kiag ib qho negative txog yus cov neeg ces sawv daws
yuav ua ntuj liab teb ntsuab cuag ib pab menyuam yaus.
peb hmoob human rights los yeej haj yam paub txog tej yam teebmeem uas
yuav tau tawm suab kom tsoom fwv nplog kho ntxiv. tabsi peb yog hmoob,
peb hlub peb cov neeg, peb yuav tau xyuam xim. peb tsis zoo lam tau
lam qw, lam tau lam cem luag ua dog dig.
nej puas pom tsoom fwv america thiab lwm lubtebchaws cov diplomatic
committee siv cov lus phem phem ma? luag yeej paub hais tias qhov phem
yog qhov twg, qhov zoo yog qhov twg lawm los sav. vim luag paub tias
yuav kom muaj good relationship, yuav tau siv cov lus zoo los hais
xwb.
nws yeej yog li other human rights watch hais lawm. sawv daws yeej
txhawj txog qhov lawv tsis tau dej huv haus, tsis muaj khoom noj,
thiab tsis muaj tshuaj kho mob. tej no, tsoom fwv nplog yeej paub tias
yuav muaj teebmeem rau yav tom ntej. vim thaj tsam ntawd, av tsis zoo
ua noj haus. yuav muaj tshuaj kho mob txaus ib pab neeg coob li ntawd,
yuav siv nyiaj ntau.
yog tsoom fwv nplog tsis muaj peev xwm pab tau, yug tsis tau, xav kom
ntiaj teb pab ces yuav tau tso cai rau neeg mus xyuas ywj siab, luag
thiaj pab tau ywj siab.
laura lo xiong

phoojywg nkaujyiag,
koj cov lus yeej puav leej hais tau zoo thiab ncaj ncees lawm, kuv
tsuas lam ib nyuag comment txog teebmeem ntawm cov kwvtij khamu thiab
cov kwvtij moob phonekham xwb. raws li keebkwm yav dhau los, yog muaj
ib qho assistance program rau cov neeg tawgrog uas raug xa rov qab,
qhov program ntawd yeej benefit cov local people tibsi. kuv ntseeg
hais tias zaum no los yeej yuav tsum mus tib kis mas thiaj koob pheej
rau sawvdaws. peb cov kwvtij moob phonekham los yuav tsum ua lub siab
loj thiab, yuav tau share tej yam uas lawv tau txais pub rau cov neeg
ibtxwm nyob rau cheebtsam ntawd thiab.
raws li qhov kuv tau mus pom ib lub zos uas un tau pab thaum xav cov
moob rov suavteb los nyob rau nplogteb. qhov program ntawd tau txhim
kho ntau yam rau lub zos ntawd, xws li luag rhawv tsev kawm ntawd
tshiab rau txhua tus, kho kev tshiab rau sawvdaws siv, toov dej rau
sawvdaws siv thiab ua liaj. cov moob ntawd los lawv paub yoog thiab
ntaus phoojywg zoo tau nrog cov neeg ib txwm nyob (mostly khahmu) ces
lawv sawvdaws yeej nyob tau yam muaj kev noj sib hlub haus sib ce li
thiab.
hl

hmong lao,
yeej yog li koj hais. raws li peb kev sojntsuam xyuas, tsoom fwv nplog
yeej ua li koj hais. thaum lawv nyuam qhuav nrau roob hav ua vaj ua
tsev rau cov hmoob returnees, cov kwvtij khmu tu siab hais tias lawv
yog cov siv roj ntsha tiv thaiv thaj av ntawd los tau 30 tawm xyoo.
thaum tsov rog cob fab tas, lawv los nyob tau 10 tawm xyoo tsis tau
txais kev pab los ntawm tsoom fwv nplog. yog li tom qab 5 lub
companies tuaj nrau zos rau hmoob returnees tiav lawm, lawv tau mus
nrau kev thiab ua vaj ua tsev rau ib co kwvtij khmu. tabsi tsis paub
hais tias ua tau tsawg lub tsev, tabsi kev ces yeej nrau thoob tibsi
lawm no, raws li cov information peb tau txais.
kom thanuxay qhia rau peb saib  lawv yog cov tswj hwm ntawm lub
tebchaws ntawd thiab paub txog cov programs no zoo.
raws li peb paub, cov funding coj mus ua vaj ua tsev txhim kho lub zos
hmoob phonkham ntawd tsis yog tsoom fwv nplog li nyiaj. nws yog neeg
txawv tebchaws xa nyiaj mus pab tsoom fwv nplog xwb. raws li txoj cai,
yog cov nyiaj muab tuaj ua tsev rau cov hmoob returnees xwb, lawv tsis
muaj cai muab cov nyiaj mus siv rau lwm pab neeg. tabsi, ntawd yog
tsoom fwv nplog lub luag haujlwm yuav subsidize ib pob nyiaj mus kho
cov kwvtij khmu li vaj tsev nyob.
yog tsoom fwv nplog tsis muaj nyiaj pab los yuav tau thov cov
international communities kom muaj ib qhov project los pab rau cov
kwvtij khmu. los yog tsoom fwv nplog sau proposal mus thov nyiaj tuaj
ntxiv, include cov kwvtij khmu rau hauv daim proposal. kuv ntseeg tias
yog tsoom fwv nplog tso cai rau cov neeg sab nraud pab lawm, lawv cov
pejxeem yuav muaj kev vam meej mus rau yav neej pemsuab.
nkaujnyiag

nkaujnyiag, koj yog leej twg ne yom  koj pua muaj feem ua haujlwm nrog
rau cov hmoob rov qah no thiab. koj hais koj cov lus positive kawg
lawm, kheev lam tias peb cov kwv tij neejtsa hmoob returnees no lam
yog nkauj nyab li koj hais  xwb tiag mav.yus  hais qhov zoo tabsig yog
thaum tshwmsim qhov phem tuaj ne yus hamtsis ntisa ntsia xwb nav.
hmoob yeej ib txwm muaj pajlug hais tias muab qhov phem los hais kom
meej yavtom ntej thiaj tsis muaj teebmeem. qhov post nram qab no hais
tias koj yog laura xyooj ,no puas yog tiag.

laura-- yog lawm nawb.  tsim nyob peb hmoob tseem yuav tau sau ntawv
mus ua tsoom fwv nplog tsaug.  kuv ces twb sau ntawv mus ua tsaug rau
tsoom fwv nplog lawm lawm laiv.  kuv cov kwv tij thaum ub tuaj nyob
txom nyem ntsuav rau tim thaib teb, niaj hnub hu phone tuaj thov nyiaj
xwb.  1 hli no kuv yeej xa li 1-2 puas nyiaj mus pab rau lawv, tab sis
yeej daws tsis tau lawv qhov teeb meem li.  tam sim no lawv rov mus
txog nplog teb tag lawm ces lawv kuj rov mus nyob muaj vaj muaj tsev,
muaj liaj muaj teb thiab nrhiav tau rau lawv noj lawv haus lawm.  lawv
tsis niaj hnub hu phone tuaj thov nyiaj lawm. kuv zoo siab thiab ua
tsaug rau tsoom fwm nplog ntau ntau kawg.  kuv twb sau ntawv mus ua
tsoom fwm nplog tsaug lawm.

tus muam nkauj nyiag,
raws li koj hais hauv no mas zoo li hmoob yog tus phem es xav khiav
kom tsim teeb meem rau nplog xwb no, hmoob yog ib hom neeg nyiam nyob
muaj vaj huam sib luag tiag tiag, ua ntej yuav xeeb tau muaj tej kev
sib tua kev ua chaofa ntawd twb yog vim nplog liab tau tua hmoob tom
qab lub caij uas vp tawm teb chaw lawm, hmoob twb nyo hau ua poj niam
tas tus, thiaj tau taug kev tuaj mus rau thaib teb.
thaum tuaj mus txog heem hawj nplog cia li rho phom coj los tua hmoob,
tuag pawg lug ntawm taw choj naj lib, hmoob thiaj txiav txim siab
khiav rov rab mus muab tej qub phom coj rov los txhuav huv huv nrog
nplog sib tawm tsam muaj yeej muaj swb los txog hnub no. npaum li no
los nej cov ua dej num saib xyuas tseem hais tias hmoob yog cov phem
no, nej sim saib seb yog hmoob xub tua nplog los nplog xub tua hmoob,
peb yuav tau muab saib xyuas rau qhov hais tias muaj lub hauv paus
thiaj muaj lub ntsis, tau tshwm sim tej teeb meem zoo li ntawd.
hais txog kev tswj hwm lub teb chaws nplog ntawd tus government yog
nplog ua tus tuav, txawm yog hmoob tua hmoob los yog nplog tua hmoob.
nplog tua hmoob los yeej yog nplog tua xwb, hmoob thiaj tau khiav qhov
kub los rau qhov txias, txoj cai kav ntiaj teb, thaum twg ib paab neeg
khiav los cawm siav ntawm yus lawm tsis muaj txoj cai yuav muab xa rov
qab li hmoob dd, ua cas nej tsis muaj ib tus twg yuav hais tau ib los
li.
nej sawv daws tseem tuaj nplog thiab thaib tog xwb, nej ua li no puas
yog pab hmoob. lwm cov mas kuv tsis hais tab sis muaj ib cov yog
chaofa tiag tiag, ua cas nej ho tsis muaj leej twg yuav muaj cuab kav
mus cheem tau li no maj, ua neeg nyob yeej muaj qhov right rau tib
neeg txhua tus thiab sa, nej los lus hais tias human right yog dab
tsis no.
hmoob qhov issue no twb tsim nyog cov hmoob txawj ntse paub ntawv yuav
tau muab ua ib rooj plaub loj coj los rau qab ntuj nrog hais lawm, vim
li cas sawv daws ho tsis ua tau qhov ntawd, es sawv daws xij ywj luag
coj luag hai xwb, luag muab hmoob cab mus rau qhov twg ces, cov hmoob
txawj ntse tsuas lawv qab mus rau qhov ntawd xwb nes, twb tsis muaj ib
tus yuav tawm tsam lawv ib nyuag qhov li es, yuav ua cas hu tau tias
tub txawj ntxhais ntse no los.
kuv cia siab tias cov neeg txawj ntse yuav "tawm tuaj rau hmoob ntseeg
siab" rau tej yam li zaum no hmoob raug tus teeb meem no.

peb txhua tus yuav hais li cas los yeej yog tag raws li nyias txoj kev
pom kev xav thiab yuav benefit nyias tus kheej...
tiam sis pab mus nyob rau phonekham thiab pab nyob rau ban phalak yog
2 pab uas target ntag ov,  vim li cas hais li
vim nyob rau nram borikhaxay los tseem muaj hmoob havzoov, uas raws li
nej txhua tus nyeem pab pub thawj uas nyob
ntawd nrog hmoob havzoov sib tua los lawm tau 20 tawm lub xyoo lawm
tuag lawm pes tsawg rau hmoob tes.
lpdr saib ua cas los tsis muaj kev tsuas muaj tib qho xwb uas muab cov
hmoob rov thaib los mus cuab ntawd xwb, yog
hmoob cuab tnawd muaj 2 yam zoo, yam 1 ces tej zaum yog hmoob lawm ces
hmoob havzoov tsis los nrog lawv cov local sib tua
lawm, yam 2 ces dej hlo zoo dov cav ntag nawb yuav txov cov txiv neej
hmoob rov sab thaib los ces yog zoo sij hawm ntag.
pab nyob rau ban phalak los tib yam nkaus mus ko taw ntawd zos ban
phalak mus 1 hnub 2 tog tsaus ces txog moob havzoov
tib yam yam nkaus.  mas peb kwv tij hmoob nkauj muam nraug nus sawv
daws ib txhia yuav zoo siab tias nplog hlub hlub
hmoob es thiaj tuaj tos hmoob rov qab lawm,  tiam sis tshuav lub lpdr
zais puag nram ntsis ntiv taw tsis muaj leej twg paub
txog.  yog lpdr xav tau hmoob npaum cas 30 hnub nram ntej uas hmoob
nyuam qhuav khiav los es thaib hais ntawd cas lpdr
tsis lees.
lpdr tseem ho hais tias lawv lub teb chaws mas thaj yeeb nyab xeeb
heev tsis muaj tsov tsis muaj rog, tsis muaj peej xeem khiav
hla teb chaws txhawm cai.  ua mus ua los tom qab no lpdr saib npog
tsis tau tawb quav uas tsw lawm thiaj mam rov tuaj lees cov
hmoob no rov qab mas qhov no nyias yauv xav nyias nyias yuav pom nyias
qhov benefit nyias tus kheej, ces tus hais li cas los yeej yog
tag nrho.
tiam sis txawm ua li cas tau los kom sawv daws nrog saib mus tom ntej
no qhov zoo qhov phem sawv daws yuav pom yuav paub,  vim
txhua tus tsis yog neeg dig muag thiab lag ntseg.............!

yawglaus,
tej koj hais tas los saum muaj tseeb, thaum xub thawj nplog yeej hais
tias cov hmoob ntawd xyov yog hmoob nplog los yog hmoob thaib nplog
yeej tsis paub txog xyov yog nws los qhov twg los no laiv, txog kawg
nplog pom hmoob tom nplog qab pob yeeb tsis tso li vim hmoob yuav nyob
hmoob lawm hmoob tsis nrog nplog nyob lawm no ces, nplog thiaj rov qab
tuaj lees ua zoo. kuv ntseeg hais tias los lus koj hais tias nplog
muaj ib lub tswv yim nplog muab zais nram ntsis ntiv taw ntawd, kuv
xav tias peb cov hmoob muaj ib feem tsawg thiaj paub txog lub ntawd
xwb. feem coob caum nplog qab tas lawm, nplog noj txiv tsawb tseem
muaj zog noj cov hmoob tub txawj ntxhais txawj ntawd lawm ov.
ytk

phoojywg ytk,
peb yuav tau xyuas qhov ncaj nruab nrab thiab. yeej muaj tseeb hais
tias ib txhia yeej yog cov tawm tsam tseemfwv uas nyob pem hav zoo
tiag, tabsis yeej muaj coob tus uas yog cov nyob nram nroog no khiav
los xwb. kuv cov txheeb ze kiag los yeej muaj cov los pem hav zoov los
thiab ho muaj cov uas ib txwm nyob nram nroog, yug tom qab 1975 & muaj
txoj kev kawm. yog peb tsis txhob zuag ntau ntau ces tejzaum cov khiav
pem hav zoov los yeej tau tuaj lawm.
hos hais txog hin herb tragedy mas nws yeej mob mob peb siab kawg
lawm, tabsis nws tsuas yog ib qho me me rau neeg ntiaj teb xwb; peb
txawm muab coj los ua plaub ua ntug hais los yeej tsis sawv dabtsi.
koj puas paub txog cov neeg kurdist uas iraqi (sadam) tua thiab lom
tuag coob coob ma (caum txhiab leej xwb), npaum li no ntiaj teb twb
tsis tau tham txog yuav tu ciam dej ciam av rau cov neeg kurdist es
yuav ua li cas luag thiaj li tu ciam dej ciam av rau peb qhov tragedy
uas tuag txog caum leej xwb ma?
http://en.wikipedia.org/wiki/human_rights_in_saddam_hussein%27s_iraq
hl

raws kuv xav thiab kuv pom es kom sawv daws nyob sib hlub haum tsuas
yog kom nom tswv muaj siab ntsws hlub txhua haiv neeg.   tsis cas pis
yuav muab liaj ia teb chaws faib vim daim nyuag av nplog me me twb
tsis muaj california muab faib thiab yauv ua cas ua noj ua haus.....!
mas yog nom tswv muaj siab muaj ntsws thiab pom kev tsis txhob xav rau
yus ib leeg kheej ces txhua haiv neeg yeej nyob tau sib haum xeeb,
raws saib pej xeem yeej tsis muaj teeb meem kiag tiam sis yog tim tus
loj txhaub dev sib tog xwb..........!
yog peb ua neeg nyob 30 tawm ntau lub xyoo no lawm tsis paub zam txim
ces lub teb dig muag thiab ruam dhau xav txog tus kheej xwb yeej tsis
xav txog pej xwwm huab hwm li.....................!

phoojywg jim,
koj tsis xav hais tias peb cia lawv nyob tiv kev txomnyem, nyiaj
tshaib yoo nqhis tau 30 tawm xyoo thiab tseem cia los qha qhua tau 4-5
xyoos rau thaibteb; npaum li no xwb twb txaus dhau heev lawm no los?
peb hais tias luag phem no tabsis luag coj lawv rov qab, luag ua tsev
rau lawv nkaum tshav nkaum nag, nrhiav teb rau lawv ua noj, rhawv zej
zog rau lawv nyob thab rhawv kev rau lawv taug. yam tsawg tsawg los
cov pojniam menyuam yuav tau chaw nyob chaw pw thiab tau chaw khwv noj
khwv haus. koj puas xav hais tias tsim nyog peb ua luag ib los tsaug?
yog leej twg ua lpdr ib los tsaug ces tus ntawd txawm yog idiot lawm
ntag los? kuv ho xav hais tias cov ntawd thiaj li yog cov neeg ntse
thiab cog tau lawv lub tswvyim tob nod!
hl

ntuj aw, ua cas luag ua tib lub niag nkuaj qaib rau nyob xwb es twb
luag luag tawv ncauj tsi vov hniav li lawm os. tos sim neej hmoob tsi
muaj tebchaws nyob li los yog xav rau tej yam me npaum no tiag nev.
cas tsi muaj hom phiaj haiv li tab yog hom phiaj tuag hnub no cais cia
tuag tag kig xwb. tuag hnub no zoo dua haiv neeg tuag 100 xyoo tom
ntej no nawb cov txiv neej me quav hmoob.

phoojywg txawjx,
kuv ho xav hais tias qhov uas peb tsis muaj av nyob vim yog muaj cov
neeg zoo li koj thiab kuv peb no ntag. yus tsuas thwj yus tus kheej
tau tau zoo noj, tau tau zoo hnav, thiab tau tau chaw nkaum siav xwb.
yus pw zoo zoo nkaum nkoos ib cag, tabsis tas zog txhaub kom lwm tus
kav tsij mus tuag rau lub tebchaws. zoo li no es yuav ua li cas muaj
taus haiv?
yog paub hais tias mus hnub no ces kawg tuag hnub no, thiab tsuas tuag
dawb tuag do xwb, ua li cas ho tsis tos kom npaj txhij tso mas mus?
hl

phoojywg txawjx,
hais xwb mas yoojyim heev nawb, leejtwg hais twb tau nad; tabsis ua
mas tsis yoojyim li od! yog paub hais tias mus hnub no ces kawg tuag
dawb tuag do xwb, ua li cas ho tsis tos 100 xyoo tom ntej no kom npaj
txhij tso mam mus?
hl