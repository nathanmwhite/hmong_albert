tos li cov niag daj hau saib peb cov hmoob zoo li cov niag tsiaj xwb los vim pheej ua tej yam niag zoo li no ne.
koj tseem tso tawm hauv no thiab ces cov niag daj hau niaj hnub tuaj tsawm hmoob hauv no haj yam yuav muab nej hmoob lub npe phem tshob ti ntsa nkaus os.

cov yawg tej yam zoo li no yeej muaj muaj tshwm sim nyob hauv peb tsev hmoob, yuav ua li cas peb thiaj li yuav prevent tau mas?
lub summer tag los no muaj ib tug ntxhais hmoob kwv lam li the same age li tus hais saum toj no (7th grade) los kuj mus yuav txiv yam tsis txaus ntseeg kiag li.
niam txiv los cia li ok rau li lawm thiab....
ua no kuv nug nej cov txawj ntse ib lo tias yog nej tus ntxhais 13/14 xyoo mus yuav txiv no nej yuav ua li cas?
ntaus rov qab los yuav cia nws yuav nws?
there are consequences for both actions, which would you rather take?

cov phooj ywg, kuv xav hais tias xyov mabdawb puas muab peb qhov kev ntseeg coj los "consider" rau tej qho teeb meem under age no.
tej xwm txheej zoo li no ces lawv yeej muab thwm hais tias "child abuse" no sub?
qhov zoo ces kom ib niam txiv ntawd hais rau mabdawb tias nkawd ua nkawd xwb....
tsis yog nkawd niam tais.
qhov no lub txim thiaj loj rau nkawd niam tais xwb mas.
cov tsis tshua zam niam thiab txiv no, muaj ib feem me me....
yog cov ua poob ntau...?

nts cov phooj ywg, tsis thas hais dab tsi li los mas, cia li kom hmoob 18 xeem tus paj thaj tuaj hais rooj plaub no thiab tuaj tso tus poj hmoob no xwb los mav.
ib los ob nkawg los cia hmoob tshuaj hmoob rhaub, suav tshuaj suav rhaub, ziag yog hmoob thiab mab dawb tshuaj lawm tiag, seb leej twg yuav rhaub xwb las.

hais tseeb hais tias tus vauv hmoob no yeej ua raws nraim li poj ua tseg yawm ua cia yeej tsis kwv tsis nyom li ntag (possible) twb them nqi mis nqi hno nplua mia $5k/$800 raws nkaus 18 xeem lub txhooj tag rau niam tais yawm txiv lawm.
thaum them nqi taub hau tag ces me nus tij yeej los nkaw lus tias, av...
me yawm txij hnub no mus ces kuv tus me muam 14 xyoos xwb los nws yog koj poj koj sev lawm nawv...
nws yog koj thoob lawm ces koj yeej meem thi yog koj phav lawm ces koj ces yeej meem npuaj nawv...
yog li yawm yij yeej tau kev tso cai los ntawm 4 tub mej koob, niam tais yawm txiv thiab tshwb xeeb yog tus nus tij lawm ces yawm yij thiaj li thi thiab npuaj ua me muam mos mos zuav pes zog hauv niam tais tsev.

cov yawg, tsam no txog caij txog nyoog siv 18 xeem tsab kauv maim tshoob kos kawg kiag li tiag.
yog tsis siv rau tej plaub ntug zoo li no ces hais ncaj txhais tau hais tias yog "cai quav dev."

phooj ywg neegtojsiab, kuv los xam pom li koj hais thaib, yuav kom tus niam tais lub txim sib ces yuav tsum yog hais rau luag hais tias "niam yeej qhia kom nkawv ob tug hluas tsis txhob sib deev lawm tiam sis vim nkawv txaus siab ua nkawv xwb".

hauv hmoob kev coj noj coj ua, sib yuav, tsis tau txhais hais tias nkawv sib deev tau.
muaj tej khub niam txiv sib yuav puag thaum tseem yau yau los muaj, tab sis tej laus yeej xov lus kom yuav tsum tos kom txog thaum nkawv tiav niam tiav txiv tso mam pub nkawv sib deev.
nyob rau lub teb chaws no, yuav tsum yog nkawv hnub nyoog txog raws txoj cai lawm nkawv mam tau sib deev.

phabej, kuv tsis tau muab hmoob 18 xeem tsab cai coj los nyeem kom ntxaws ntxaws, tiam sis kuv hnov lwm tus piav hais tias " raws li hmoob 18 xeem tsab cai, cov yuav los ua mej koob, yuav tsum making sure hais tias tus tub thiab tus ntxhais muaj hnub nyoog raug raws txoj cai nyob lub state ntawd lawm mas lawv thiaj ua tau.
tsis li ntawd ces cov mej koob los yuav mag ib ceg nrog tw thiab no".
yog hais tias cov lus no muaj tseeb ces nyuj ua nyuj thauj nees ua nees ris xwb ntag nawb.

all, yog peb tej me tub me ntxhais tsis tau muaj hnub nyoog, thov sawv daws tsis txhob lam yuam los sis tso cai rau me nyuam sib yuav es peb thiaj tsis tau txais lub nra li tus niam tais no nawb.
vam hais tias sawv daws yuav khaws tej no ua qauv los siv rau lub neej pem suab.

hl kab ntsab ib tsoom boj yaig, hmoob tshuaj los cia luag rhaub thiab.
yuav tsum cia tej teeb meem li no tshwm sim thiab peb hmoob thiaj ras pauv pab txhawb peb lub noob neej poob qab.

kuv yeej ib txwm tsis pom zoo ua tshoob rau me nyuam hmoob; yog me nyuam hmoob yuav nyob ua ke cia nyob tiam sis tsis txhob rawm ua tshoob kos.
tshoob kos yog ib ruam kev muaj nqis heev.
yog peb saib luag lwm haiv neeg ces luag yeej ua ib yam los tseem tshaj tiam sis luag tsis kam muab luag tej kev ntseeg & kab li kev cai coj los lees tom qab ob tug me nyuam ntawv nkawv thoob tsib to nrog lawm nkawv mam mus nrhiav taug nkawv txoj kev ntawv.

luag lwm haiv neeg muaj poj niam coob, sib yuav yau, yau tiam sis luag tsis lees hais tsis tawm li peb hmoob.
peb hmoob ces siab zoo xav txog peb hmoob xwb es peb thiaj ntshai, ntshai kev tu siab ntawm peb kev neej kev tsav ces yog nrog tus poj tus sev twg nyob lawm ces yuav tsum ua kom khuab qhov muag xwb.
txoj kev khuab qhov muag no thiaj muab peb hmoob lub koob lub be txo mus lawm ntau theem....

hais ntau lawm thov txhob xav li cas...

-tnv phooj ywg tnv, ua li cas los ntshe koj yuav yog noob chaofa xwb thiaj hais lo lus "kab ntsab" li chaofa.
kuv los pom zoo li koj hais thiab.

qhov teeb meem loj tshaj plaws ces yog hmoob cov niam cov txiv ntshaw ntshaw $5k/$800 xwb.
yog tsis them nqi mis nqi hno rau niam txiv ces yeej tsis tso cai rau tej tub tej ntxhais ua nkauj ua nraug li.
yuav cia tej ntxhais rau tej tub deev mas yuav tsum sib yuav kom thwj toob xwb yog tsis li mas tsis tau li.
yog li ntawv thaum ib tug tub coj ib tug ntxais mus ua si (mus deev) tom tej los ces muab yuam rau yuav kiag xwb, yog tsis yuav ces hu police tuaj xwb.
txawm yog hmoob nyiam coj li no ces tej tub tej ntxhais tsis tau kev sib deev li ces thiaj li nyiag sib deev hauv tsev or coj mus deev tom tej mam coj los kom cov laus muab yuam sib yuav thiaj tau sib deev xwb.

nyob zoo sawv daws, ua leej twg puas paub hais tias leej niam hmoob no yog hmoob qub los yog hmoob nyuam qhuav tuaj wat thamkrabot tuaj.
yog hmoob tuaj ntev lawm no ces yeej tsim nyog ris lub txim li hais ntawd lawm thiab.
tos luag tsim muaj txoj cai li no los tswj luag haiv neeg los twb vim yog luag haj yaj muaj tej teeb meem no ntau dhau los lawm.

kuv ntseeg tias peb cov schers no ib txhia (thaum tseem ua hluas nraug) yeej tham thiab deev dua cov ntxhais under 18 dua los lawm.
ua ntej yuav pab lawv hais lawv rooj plaub, ntshe yus yuav tau hais yus rooj hauv yus lub siab ua ntej tso.
peb hmoob nyob usa tau ze 28 xyoo, peb twb yoog tau luag txoj cai ntau heev lawm.
tshuav peb hmoob txoj cai peb thiaj tseem yoog qeeb mentsis xwb.
hmoob yeej txav zuj zus mus rau txoj kev zoo lawm.

muas pos cov yawg, txoj kev sis yuav under age yog ib txoj kev txhaum loj.
kuv xav kom nej cov yawg txhob mus hais tias yog peb hmoob txoj kev ntseeg yeej pub sis yuav 13-14 xyoos.
peb hmoob yeej tsis tau muaj txoj kev ntseeg zoo li ntawd yam thaum ub tiamsid peb hmoob muaj txoj kev yuam tej me nyuam especially cov ntxhais kom yuav txiv thaum yau yau vim txoj kev ntshaw nyiaj txiag ntawm niam txiv thiab cov txiv neej child molesters uas xav deev cov me nyuam ntxhais mos mos xwb.
kuv mas tseem xav kom muab cov me txiv neej hmoob laus ntau ntau tus es mus yuav cov ntxhais hmoob 13-15 xyoo tim nplog tuaj tiamsid muab dag hais tias cov ntxhais no yog 18 xyoo yav saud lawm.
cov txiv neej hmoob no yog ib co child rapist thiab molesters xwb.

zoo li case no kuv tseem xav kom tus niamtais ntawd ntxo 4 tug me koob nrog thiab vim lawv 4 tug me koob no twb paub hais tias tus ntxhais no tsis tau muaj hnub nyoog lawv tseem pom zoo muab tus ntxhais quas rau tus txiv neej hmoob ntawd lawm.

yog miskas tsis ua li no qhia rau hmoob mas hmoob yeej tsis kawm hais tias sis yuav under age is illegal li.

ligl, yog laus...
especially cov niag kawm tau master htiab doctor degree es hos tsis chwv pojniam tim no nas yom.
lawv ces yuav kom tau chwv pojniam ces kawg mus coj cov me nyuam mos mos tim laos thiab thailand tuaj xwb...
so are those people really considering hmong intellectuals?

peb hmoob tseem tsis tau vam meej txog qhov ua tau raws li koj hais ntawd.
sawv daws yeej hloov los lawm ntau lawm tsuas yog tsis tau ceev raws lub siab ntshaw xwb.
lawv cov ntxhais nyob nplog teb mas xav tuaj usa no heev thiab cov niam cov txiv los ntshaw tau ib tug vauv nyob usa heev, tsis tas li xwb lawv nyob lub teb chaws nrhiav noj nrhiav haus hauv daim teb xwb; lawv tsis tau paub txog txoj kev tsis zoo ntawm kev sib yuav ntxov.
peb tej tub ntxhais tsim txiaj, tej neeg zoo yeej tsis mus yuav ntxhais hmoob txom nyem nyob nplog teb li.
peb tej tej ntxhais hmoob yeej tsis muaj lub cib fim yuav tau tej txiv tsim txiaj nyob usa.
thaum zoo li no ces, cov thaub laus tim no tseem zoo tshaj cov tub hluas tim ub lawm.

tsoom nrab nraug hmoob laus los lawv tsuas txawj ntshaw tej ntxhais mos mos lub cev xwb.
lawv tsis muaj txoj kev hlub neeg tiag tiag.
hnub twg hmoob muaj kev txawj kev ntse feem coob lawd, hnub ntawd tej xwm txheej no yuav tsis muaj lawm.

muas pos phabej thiab tsoom phoojywg, koj hais los yeej yog.
leej twg hais los yeej yog.
txhob muab lub txim rau niam txiv ris loj-j thiab.
vim niam txiv tsis kam los tej tub ntxhais nyias yeem-m nyias las as.

ib txhia hauv no hais lus yam li nws yeej yuav tsis muaj tub ntxhais li.
ua leej tib neeg nyob thaum txog rau ntawm yus ntiag tus lawm mas yeej nyuab.
xav npaum twg los yeej tsis tawm.
ua li ib tug kwv tij hmoob hais os "thaum txog kuv tsev neeg lawm kuv thiaj paub hais tias mob npaum li cas."
peb hais lus yuav tau xaiv lus hais thiab vim yog hais kom zoo yus siab ces ib txhia yeej yuav tsis taus lawm.
txhob muab ntau nqi rau koom haum 18 xeem lub tshooj loj-j.
xyov koom haum 18 xeem puas muaj neeg tuaj tsuam tshuam rau hauv rooj tshoob no los rooj tshoob no puas yuav koom haum 18 xeem lub tshooj.
ua ntej yuav taws ntiv tes rau ib tug neeg los ib lub koom haum twg, yuav tsum yog yus paub qhov tseeb.
kuv mloog mas zoo hais kawg tiam sis zoo yuav pes tsawg.
nyob li kuv kiag los yog tus tub los tus ntxhais ntawd hnub nyoog tsis txog cai kuv yeej tsis kam mus ua mejkoob rau thiab.
niam no muaj hmab hluas ntau-u li.
txoj twg los yeej npaj khi xwb.
yog tsis ceev faj ces kawg raug txim xwb.

txawjvamyias yog los mas.
kuv tseem hnov lus pem tsev txias tham pem hais tias tam sis no nyob lostsuas teb mas yog leej twg yug tau ntxhais mas zoo siab hlo vim yuav tos cov kwv tij hmoob meskas.
hos yog tau tub ces tu siab hlo hais tias zaum no ces yuav poob nyiaj no tiag.
tej niag no ces ntshe hmoob meskas lam hais kom lawv zoo siab xwb os yom...

txawjvamyias
