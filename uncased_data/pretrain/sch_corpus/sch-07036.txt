nyob zoo cov npojyaig, kwvluag: ua le mej cov hmoob dawb puas muaj hab siv lu lug "taab ncuab"?
kuv nov peb cov laug pheej siv lu lug nuav rua tej miv nyuas yau.
ib yaam le tas "ua caag es kuv yuav taab ncuab nwg ua luaj lau!.."
los yog "ua caag yuav txaus taab ncuab ua luaj os".
ua le mej leej twg puas to taub los paub tseeb tas lu lug nuav txhais le caag tag?

ua tsaug, ms npawg, peb muaj ib lo lus hu ua tab cuab no, tab sis tsis siv li uas koj hais ntawd.

lo lus tab cuab, ntawv suav las tees sau ua dang jia, txhais hais tias ciaj cuab ntseg yim no.
zoo li kwv txhiaj: me nkauj tab cuab tab ib tsauj rov tawm tshiab, yuav khwv tau pluas nqaij puas cawv caw kwv caw tij noj ib pluag dhuav, me nkauj plhob lawj ("plhob lawj", lus suav, tus ntsiab zoo ib yam li nej hais lo lus "loj leeb") plhob ib tsauj rov tawm tshiab, yam twg twb tsis muaj, ntshai yuav hov ntaj hov riam mus tua suav.

li no, tau lees hais tias, ib tug tib neeg, muaj poj muaj sev lawm, yus mus nyob yus ib yim, tsis nrog niam txiv kwv tij nyob, yus tuav yus dej num, txawm ua dab tsi los yus txiav txim yus, li no mas txawm yog hu ua tab cuab.

ua li lo lus taab ncuab thiab tus ntsiab uas koj hais ntawd mas kuv ho tsis tau paub lawm, thov lwm tus ho txhais tuaj.

chij tsab hmoobseem, tej zaum koj hais "tag ncua" pob, puas yog?
hmoob tsis muaj ib lo lus tias "tab ncuab" no nad.
lo lus hmoob "tag ncua" no txhais tias "kawg zog, kawg kev, tag tswv yim, tag kev cia siab"; piv xam, nws yeej "tag ncua" yuav qhuab tus me nyuam ntawd li lawm; hmoob ces "tag ncua" kev yuav mus ua teb ua chaws tim ub li lawm.

hos tsis li ntawd ces yog li xeev laus hais lawm, koj hais lo lus "tab cuab" xwb.
lo lus "tab cuab" yog txhais tias "rau rau khwv yus lub neej" hmoob siv lo lus no los ntuas cov niam txiv tshiab uas nyuam qhuav sib yuav; piv xam, zaum no neb ua neeg laus lawm neb yuav tau rau siab tso mus "tab cuab" ua neb lub neej thiaj li tsis txom nyem.

neohmong cov phooj ywg, tej zaum yuav muaj tej tug neeg yuav xav hais tias yog peb tuaj sib khav kev paub lus hmoob nyob rau hauv no, tab sis cia tus ntawd nws xav nws li ntawd.
qhov tseeb tsuas yog peb txhawj tsam peb plam peb cov lus lawm xwb, peb thiaj tuaj sib cob sib qhia kom cov yau thiab cov tsis tau hnov dua ho paub txog peb tej lus xwb.

nyob li ntawm los "tab ncuab" no, kuv hnov nyob rau hauv tsev pe hawm vajtswv, lub sij hawm uas sawv daws ua vajtswv tsaug.
lawv hais li no "vajtswv, ua tsaug rau koj txoj kev tabncuab, uas koj tseem........"
.

kuv kuj tsis paub meej hais tias los lus no txhais li cas kiag.
tab sis kuv xav hais tias nws yuav txais hais tias "siv lub sij rau lwm tus".

hos raws li moobseem tau muab sob lus piv txwv mas nws muaj ntsis thooj li lo lus "tabkaum", tab sis tsuas yog muab siv rov qab xwb.
xws li "ua caag es kuv yuav taab ncuab nwg ua luaj lau!
= ua caag es nwg yuav taabkaum kuv ua luaj lau!"

tij laug chij los lus "tabcuab" los peb yeej tseem niaj hnub siv.
nws yeej txhais li qhov uas tij laug chij hais ntawd.
tsuas yog txheej niam no peb tsuas siv rau cov neeg mauj cuab muaj yig lawm xwb (tabcuab tabyig = kibcuab vijzeej).

mam ntsib nej dua, hl cov phoojywg, raws le tau nov lug hab raws le mej tau teb sau toj nuav, xaam pum tas mej cov hmoob dawb tsi muaj los tsi siv lu lug "taab ncuab" kuv tau muab lug thom txug sau toj nuav.
puas yog?

lu lug "taab ncuab", raws le kuv tug kheej to taub, mas txhais tau tas "hlub".
yog le ntawd cov moob leeg cma txhaj pheej siv lug txhais vaaj lugkub lug theej lu lug "mercy" le moob twmzeej tau has lug sau nuav.

thaus pum tej tug los tsev neeg tau txais kev quaj ntsuag yaam tsi muaj kev txhum dlaab tsi peb moob leeg txhaj siv lu lug ntawd lug has taam le lu lug "sympathy" los yog "empathy".

lu lug "taab cuab" los peb yeej siv ib yaam le mej suav dlawg tau has lug sau nuav.
nwg tsi muaj kev cuam tshuam rua lu lug "taab ncuab".

"tshwjxeeb" txhais tas "special" los "except" nua tawm sis tej zaj muaj tej tug tsi tau txawj siv ces muab siv tsi raug lawm xwb vim tas lu lug nuav nyav tsim lug siv tsi ntev lug xwb.

sis ntsib dlua, ms kuv kuj tsis paub lus hmoob zoo thiab, tab sis tam li kuv nyeem tas nej cov zaj lus, thiab muab los sib piv rau ntawm lus suav, mas zoo li lo lus uas nej hais ntawd tus ntsiab puas yog khuam siab rau luag ntshai tsam luag muaj ib siab ob nqis.
yog tias tsis raug no los kav liam, hos yog ho raug lawm no mas los lus no yog lo lus uas suav hais tias dan xin, es niaj hnub no peb hmoob china hais tias tab xyeeb los sis tab xeeb no, txhais ua lus english no yog worry, feel anxious.
zoo li: worry about her health.
kuv niag tsis paub lus english ais.

ua tsaug moobseem, uas koj qhia tau ib lo lus uas peb tseem tsis tau paub nws lub ntsiab rau peb sawv daws.
kuv ntseeg hais tias nws txhais li koj hais ntawd.
kuv xav kom peb tsis txhob cais hais tias lo lus no, los lus tod, nws yog peb li lus hmoob lees los sis yog nej li lus hmoob dawb, xav kom peb hais tias nws yog peb hmoob ib lo lus xwb, es yav tom ntej no peb sawvdaws thiaj li yuav sib haum xeeb dua qhov qub.

hl ms, kuv xav hais tias yog li koj hias lawm.
ib yam li hmoob dawb tsis muaj los yog tsis siv lo lus "nov qab".
thaum xub kuv xav tias ntshe yog koj hais sis (tab cuab = tab ncuab), tab sis tsam no koj qhia meej hais tias tsis yog.
yog li ntawd nws yog thawj zaug uas kuv tau pom thiab xwb.

qhov uas peb muab coj kwvntij neeg tsa hmoob uas mus coj kab lig kev cai tshiab saib tias lawv yog coj yuav tsis paub keeb kwm neej hmoob lawm no, kuv xav tias tej saum peb xav yuav kev lawm.
kab lig kev cai lis dab qhuas (ritual believe) mas lawv muab tso tseg lawm tiag, tab sis ntaub ntawd thiab lus (literacy) mas lawv yeej yog sib zog tshawb dhiav thiab txhim kho heev li.

moobseem: cas kuv tsis ntxov paub lo lus "taab ncuab" no thaum tseem hluas.

thaum ub kuv muaj ib tug hluas nkauj hmoob leeg.
kuv hais rau nws hais tias, "kuv hlub koj" no tabsis nws hais tias kom txhob hais li ntawd tsiv tej laus mloog.
kuv ciali ua ib siab tsis paub yuav hais lo twg rau nws ces wb txoj kev khaub plees nkauj nraum thiaj plam pluag mus tag ibsim.

nov mas tsis yog kuv ncauj ntau es lam hais.
kuv muaj ib tug txiv ntxawm; nws mus tham ib tug ntxhais moob leeg.
nyob ntev, ntev nws thiaj mam tau mus xyuas tus hluas nkauj ntawd ib zaug xwb.
txhua zaum nws mus mas nws pheej nug hais tias, "koj puas nco qab kuv los tsis nco nab?"
tus hluas nkauj pheej teb hais tias, "kuv nov, nov qaab koj li os!
koj tuaj los!
ces nws txawm xav hais tias, tus hluas nkauj ntawd mas nco nws heev.
ces nws niaj hnub mus.
ua txog thaum kawg ces kuv tau ibtug niam ntxawm yog nkauj hmoob leeg.
no wonder wisemen say "no situation is so bad, it can't turn into someone's profit."

charlie charlie, kuv tsis tau hnov dua ib tug hmoob lees hais koj cov lus ntawd li es yog txhais li cas tiag?
tam kuv xav xwb mas lus hmoob lees tsis muaj ib lo lus yuav hais li koj nqaj lus saum toj no li.
koj tsis ua zoo mloog xwb tshai nws hais tias nws "nov qaab" koj tus txiv ntxawm lawm no paub?

tij laug moobseem, ua li kuv nug koj hais tias, kuv pheej hnov cov ntxhais hmoob leeg hais kwv txhiaj tias, "ntuj teb tag qaum ncuab (ncua)" no es los lus "tag qaum ncuab" no puas relate rau lo "taab ncuab" koj hais no thiab ne?

-cha.
