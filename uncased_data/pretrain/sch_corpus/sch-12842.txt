nyob zoo kwv ywj pheej xyooj, zoo siab uas koj tuaj teb kuv cov lus hais txog koj.

ua siab txias me ntsis tsis txhob maj ua siab kub kub li koj cov lus hais rau kuv ua ntu zus li hauv qab no,thiab koj kuj tau hais tias kuv lub npe yog npe cuav no, tab si koj tus kheej tau hais rau hmoob thoob ntuj tias koj yog laj lim li no puas yog npe cuav thiab.
cov npe cuav hauv no sch no mas muaj tsawg leej thiaj tuaj paub txog xwb, koj li yog thoob ntuj.

.
hnub no kuv lam tuaj ncig hauv no, pom tias nej coob leej tham txog kuv thiab kuv tej hauj lwm.
kuv kuj ceeb tias ua cas tom qab yawg hlob vaj pov tuag tag lawm es lam muaj tib neeg zoo li koj tig iab liam kuv li ub li no.
yog cuj pwm tus kheej?
los yog cuj pwm kas moos?
qhov no qhia rau kuv tias zoo li koj tsis khab seeb rau kuv tus kheej, kuv tej tswv yim thiab txoj kev ncaj ncees es koj thiaj li lam tau lam hais tej lus tsis muaj tseeb los rhuav kuv txoj hau kev.

hnub no koj yuav tau rov qab tu siab rauj koj tus kheej tias koj yeej tau hais lus ua ntu zus los tau ntau xyoo thiab yeej muaj tus cuj pwm li kuv tau hais dhau los lawm tseeb tseeb tsi tau yog lam iab liam koj, tsuas hais raws nraim li qhov koj tau ua muaj.

.
tab sis zoo li koj yog hom neeg uas tsis tshua meej pem, nyiam txua lus, nyiam taug xaiv, nyiam dag, thiaj ua rau koj tsis khab seeb rau kuv tus ywj pheej no xwb.

nyob rau koj sob lus saum no mas xyov yog kuv tsis meej pem los yog koj tsi meej pem los tsi paub, kuv yog ib tug pej xeem xav paub txog nej cov ua dej num haiv thiaj tau taug koj zaj dab neeg rov los hais qhia rau koj, mas ua zoo tsom xam seb leej twg yog tus neeg dag, txhob rawm maj tsi khab seeb li koj hais.
tus neeg ua zaj dab neeg li cas yuav tau piav li nws tus kheej ua.

2. hais txog qhov kuv "tawm tsam" cov caub fab thaum muaj yawg boroman tuaj india tuaj hais lus tom darathai.

hais txog koj cov lus hauv qai 2 no mas muaj li koj hais tias yawg boroman tuaj qhia txog kev ua haiv, tab si koj tsi lees tias koj tau hais lus tawm tsam dab tsi li no uas, lawv muaj neeg thaij tau ua movie cia hauv lub tsam thawj kev sib tham ntawd, thiab tseem muaj cov neeg coob tus yuav thaij duab vdo no uas, cov tuav rooj sab laj tsi pub neeg thaij, ntau tus thiaj tsi tau thaij duab movie thaum hais lus, daim vdo tseem nyob ua tim khawv.
thiab koj tau hais xov tooj cua hmt txob thuam lawv pab congress of would hmong people ntau heev rau ntiaj teb hnov mas muaj tseeb, kuv tseem muaj tim khawv koj cov lus nyob ntawm kuv tes.

3. hais txog qhov kuv "tawm tsam" cov 411 hauv telephone conference.

kuv zoo siab uas koj rhawv lub caij nyoog no rau kuv tham qhov tseeb rau suav daws paub.
ua ntej 411 pib nqua hu suav daws txog lawv tes hauj lwm cuav, hais txog qai 3 no koj hais txog cov 411 ntau heev, kuv tsuas muab me me no los piav tias seb koj puas yog neeg ncaj ncees tiag tiag, los tsi ncaj xwb.
koj yog neeg ncaj ncees tiag ces koj yuav tsi hu lawv pab 411 ua tes hauj lwm cuav li koj cov lus no.

vim li cas lawv ob lub koom haum no tsi tau ua, tsi tau hais dab tsi txog rau koj lub hmoob moj them li, es koj ho hais txog lawv ob lub koom haum, tawm tsam lawv txoj kev ua fai num, puas raug cai koj hais lawv li ntawd.
yog tias koj yog ib lub xov tooj cua moj them hais lus dawb huv rau hmoob thoob ntiaj teb xwb tsi ua tsi muaj kaas moos dab tsi li ces, koj muaj cai mus tshab txhais lawv ob lub koom haum rau hmoob ntiaj teb hnov li ntawd.

tab sis koj yog ib lub koom haum loj ua haiv rau hmoob thiab ne, koj sim xav koj tus kheej saib seb koj puas yog neeg ncaj ncees txaus.
kuv ntseeg tias koj ua yuam kev deb lawm, ua li koj ua ntawd ces yog koj yuav hais li ntawd rau lawv ob lub koom haum kom vau mus.
koj lub hmoob moj them mas thiaj yog lub tseeb xwb no ne, koj cov lus ntau qi mus li ntawd lawm nawb.
lawv yog cov cuav no, koj li ho ua li cas lawm thiab, tej lus koj hais tias sab ntuj tim ub nim kaws koj xov tooj cua, tej no tsi muaj leej twg nrog koj paub, koj hais koj kheej xwb tim khawv ho nyob qhov twg thia?

yog yuav tham kom tag 411 txoj kev yuam kev los yog txoj kev dag mas tshuav ntau heev, thiab feem ntau yeej muaj tape records tib si tseg ua puav pheej, ua keeb kwm.
yog tham hauv no mas ntev.
yog koj xav paub tiag, thiab yog muaj coob tus xav paub thiab no kuv mam muab ua twb zoo teeb zoo zoo tham rau hauv xov tooj cua hmoob moj them mas thiaj li yuav tag txhua yam li qhov kuv paub.
ytk, koj yuav tau feeb meej thiab mloog kuv cov lus nram qab no kom meej meej.

yog ob lub koom haum 411 thiab congress of would hmong people thiab ytk yog neeg dag ces koj thiaj yog thawj tus uas txawj dag tshaj plaws rau hauv xov tooj cua hmoob moj thej ntag laid.
tej lus koj hais los saum no koj vuag toj vuag peg rau koj sab kom koj tau koob nrov npe.

ua neeg peb yuav tau ua neeg ncaj ncees tiag tiag.
tsi txhob mus nqua hu hauv xov tooj cu mus txob thuam lwm lub koom haum li koj ua dhau los no lawm nawb.

luag lwm tus twb tsi hais koj, koj ho hais luag lwm tus lub qe, qhov koj hais lawv ntawd ntawd ho tsi ua cas rau lawv raws li koj hais, ces ib yam li kuv hais koj qhov kev ua no muaj tseeb tseeb tsi yog dag.

yog xav hnov koj cov lus kuv mam coj mus theej ua cd mam coj tuaj tso rau nej mloog twb tau nawb.

6. hais txog hmt txoj kev pab rau kwv tij hmoob.
thov caw koj tuaj saib peb cov records, uas teev tseg txhua txhua yam.

hais txog tej no kuv yuav tsi tuaj saib nawb, nyob rau hauv nej cov ntaub ntawv xyov nej twb hloov kho pes tsawg zaug, ua nyuj kub tshis nkhaus npaum cas los kuv tsi paub txog, es yuav lam cia li tuaj ntseeg hauv nej phau ntawv sau nyiaj haiv no mas ntshe yog tsi noj mov thiaj tuaj xyuas.

kawg no, kuv qhia rau koj tus ytk tias lwm yam mas kuv tseem me siab vim kuv tsis paub txhua txhua yam meej.
tab sis txoj kev ncaj ncees mas kuv yeej npaj zoo thiab paub ntxov ntxov los lawm tias yuav muaj cov neeg lim hiam li koj lam tau lam iab liam, cas yuav ua nyaum tag npaum no, puas yuav ua tau political rau haiv hmoob maj los?
kuv tsi tau lim hiam li koj hais no nawb, koj thiaj yog tus uas lim hiam tshum lawv ob lub koom haum rau teb chaws hnov li kuv hais los saum, yog yua ua kaas moos yuav tau txhob ua li koj ua no rau lawv lawm, yuav tau kawm ntxiv mas thiaj siv tau nawb tus kwv.

zoo siab ntsib koj yaj tshaj koob yawg tshaj, nev nev kuv yeej hais peb sawv daws lawm hais tias txob mus tsa qab zeb qab ca ua tej nab qa lub chawnyob, zaum no ces ces koj mus tsa tau king cobra lub qab zeb lawm ces kawg yuav raug tom xwb tiag....
he he he...
tso dag xwb.
kav tsij sib do rau peb sawv daws saib.

cov niag ntsej muag ruam, yog yuav ua teb ua chaw ua haiv es nyob tim meskas no qw xwb thiab hauv lub xooj tooj xwb ces tsis tag ua li.
nej puas tau pom ib haiv neeg twb ua teb chaws li nej ua kos ma?
yog nej xav ua, xav tau lub tswv yim zoo, sau ntawv rau kuv los yog tuaj ntsib kuv, kuv mam li ua tus ntaus thawj kiag thiab qhia lub tswv yim zoo rau nej tias kuv muaj peev xwm npaum cas.
yog ua li nej no xwb tsis txhob txob tsam ces peb hmoob tuag tu noob xwb os vim hmoob tsawg tsawg li.

yog nej mus txog nplog teb li kuv, mus xyuas lawv tej khaib, tej zos, tej riam phom, tej neeg thiab lawv tij tswv yim tag li kuv ces nej thiaj li paub tias yuav ua cas thiaj li yeej thiab nws yuav yooj yim npaum li cas, lawv qhov weakness yog ab tsi nyob rau qhov twg.

yog nej yuav npav ib pauv ib xwb ces tsis tag yuav tham ua teb chaws txiv lawm os mog.
kev ua teb chaws tsis yooj yim, yuav tsum yog work hard 24/7 thiab position yus tus kheej kom zoo tiag tiag mus rau txhua qhov.

hais qhov sib xub hauv nplog teb xwb tsis muaj pes tsawg qhov rau peb xwb tab sis nej puas yuav uv tus thiab tuav tau ntev xwb, yog nej tsis npaj nej yuav tsis last long enough ces rov poob tag rau luag tes lawm.
vim nej ruam heev li you guys are stupid amen cov npawg, peb sawvdaws yeej tsis yog mus kev saum huab cua peb yeej tsuj hauv av mus xwb leej twg los yeej muaj tus hneev taw rau peb pom, peb thiaj yuav paub tias nyias tsuj ncaj, zij thiab qab ke qaum kev li cas.
kuv tseem cia siab tias muaj ib txhia hmoob zoo hmoob ncaj yuav los coj tau sawvdaws.
tej lus tham no yog peb li kev kawm xwb sawvdaws txhob ntaus nqi tas tas.
cia qhov tseeb mam tshwm sim tuaj qhia peb.
majmam ua zoo sib nug sib tham nawb cov me kwvtij hmoob vim txog lub caij peb pauv hloov mus ua cov hmoob zoo thiab hmoob tsimtxiaj lawm.

x z ytk, tu siab heev tias koj tsis muaj peev xwm tuaj tshawb hmt foundation tej records.
kuv twb yeej paub ua ntej lawm.
yog li ces txhob lam tau lam iab liam kuv tus ywj pheej no rau txoj kev tsis ncaj ncees ntxiv lawm nawb.
koj yuav tau ntseeg tias koj yim iab liam kuv, kuv yim daws, neeg yim paub tias kuv ncaj ncees thiab meej pem npaum li cas, kuv yim nrov npe xwb.
kuv saib mas zoo li koj tsis xav pub kuv nrov npe kiag li sub, koj thiaj li iab liam kuv yam tsis muaj ib qho tseeb li.

lwm yam issues mas tej zaum nyias muaj nyias politics ces tus neeg tsis xav to taub yuav muab txhais mus li cas los muaj.
hais txog ntawm qhov kuv tawm suab txog hmong congress thiab 411, kuv hais li qhov kuv hais lawm.
koj yuav muab txhais rau kis twg los tsis ua li cas, vim koj yog koj.
kuv tsuas hais li qhov kuv hais dhau los lawm.
cov neeg ncaj ncees thiab tsis nyiam txoj kev dag ces lawv yeej nkag siab, zoo siab rau qhov kuv ua thiab hais.
qhov loj, qhov tseem ceeb uas kuv tau challenge koj ces yog qhov koj iab liam tias kuv tsis ncaj ncees rau txoj kev noj nyiaj noj txiaj.
kuv tus kheej mas kuv paub kuv zoo hauj sim lawm.
kuv tsis tau poob siab ib qho li.
kuv tsuas tu siab tias koj tseem ho tsis kam tuaj tshawb xyuas peb tej records thiab.
kuv kuj xav paub tias kuv ho noj nyiaj thaum twg thiab npaum li cas los lawm.
kuv kuj xav muab kuv piv rau koj kawg.
mloog koj cov lus mas zoo li koj yeej paub kuv ncaj nceg zoo hauj sim lawm, koj yuav paub tias kuv nrog tsim thiab dhia ob peb lub koom haum nyob hauv wausau thiab hauv st.

paul nyob rau hauv 20 lub xyoos no lawm.
tsis tau muaj ib zaug luaj nti luaj raus txog kuv thiab cov koom haum kuv raus tes dhau los lawm txog txoj kev noj nyiaj noj txiaj li koj hais.
pab pawg neeg uas tau tsim hmt mas twb pib ua pawg puag xyoo 2002 los lawm.
cov tawm lawm los kuj muaj tus puav.
cov nyob thiab cov los koom los tseem muaj coob.
koj yeej meem siv zog tshawb fawb txog kuv txoj kev tsis ncaj ncees noj nyiaj noj txiaj nawb.
yog koj ho hloov siab hnub twg es ho muaj peev xwm tuaj saib peb tej records los qhov rooj yeej qhib txhua txhua lub caij.
txhob poob siab, tej records yeej tsis raug hloov li koj lam hais.

koj hais ntau yam tab sis yog tej qub lus xwb.
cov neeg muaj hlwb kuv ntseeg tias lawv yuav nkag siab cov lus kuv teb rau koj dhau los lawm.

yog leej twg ho tsis nkag siab qhov twg, xav sib nug li txiv neej yawg hmoob, kuv zoo siab teb tus neeg ntawd raws lub siab ncaj ncees.

hnub no, kuv teb koj txog ntawm kuv lub npe laj lim nyob hauv hmt.
yog tsis paub paus ntsis, yuav tau nug qhov tseeb ua ntej koj rov iab liam kuv dua.
qhov tseeb yog li no.
hmt yog ib lub political, propaganda radio.
peb muaj pab muaj pawg.
thaum peb pib hmt, kuv yog tus hais tias kom peb siv peb cov npe tseeb vim (1) nws thiaj muaj credibility thiab (2) neeg yeej yuav paub tias peb yog leej twg vim peb yog tib co hais hais lus uas neeg twb paub peb cov suab zoo lawm.
tab sis koom haum tsis pom zoo.
kuv ntseeg tias feem coob pom zoo li cas ces yuav li ntawd.
kuv thiaj li siv lub npe laj lim.
qhov no yog koom haum li kev txiav txim siab.
koj hais tias "laj lim" yog npe cuav.
nws tsis tseem ceeb, vim peb yeej paub tias nws yog npe cuav, thiab peb sawv los nqua hu kwv tij hmoob txoj kev sib hlub thiab rhuav tshem peb tus yeeb ncuab.
kuv tsis tau siv lub npe cuav laj lim no mus iab liam thiab tawm tsam lwm tus kwv tij hmoob li koj.
kuv hais lus qhov twg, rau hmong congress, 411 thiab lwm qhov, los kuv yeej qhia tias kuv yog "ywj pheej xyooj."

qhov tseem ceeb, kuv tsis tau muab koj lub npe cuav ytk los ua ib qho issue loj heev rau hauv no.
qhov issues loj yog koj txoj kev dag, txoj kev iab liam kuv tias kuv tsis ncaj ncees, noj nyiaj noj txiaj.
kuv qhov logic qhia kuv tias cov neeg dag most likely yog cov neeg tsis ncaj ncees, noj nyiaj noj txiaj ntag.
kuv saib mas zoo li koj poob rau catagory no lawm, vim tias koj twb dag txog kuv ntau tshaj peb qho uas tsis muaj tseeb lawm.
(1) koj dag tias kuv lub tsev kub hnyiab, yog qhov koj dag #1; (2) koj dag tias peb raised nyiaj tau tsis tsawg tshaj $20,000 tuaj ib zaug, yog qhov koj dag #2; (3) koj dag tias kuv thov kwv tij hmoob nyiaj coj mus kawm kuv daim ph.
d, yog qhov koj dag #3; (4) koj dag tias kuv yog tus tuav txhua yam ntawm hmt, yog qhov koj dag #4; (5) koj dag tias "xyov" kuv puas tau poob ib lub cent liab coj mus pab hmoob hav zoov, yog qhov koj dag #5.

kuv qhia rau koj paub txog koj qhov dag #4 kom meej li no.
tus thawj hau tuav lub xov tooj cua hmoob moj them yog nom phiab, tsis yog kuv.

tus thawj hau tuav lub hmoob moj them foundation yog lis yias, tsis yog kuv.
vim peb hmt pom tias tej kwv tij hmoob uas yuav tuaj pab nyiaj mas lawv xav ntsib kiag peb cov hais lus rau hmt heev, peb suav daws thiaj nyob rawv ntawm rooj li koj hais.
koj kuj tsis yog dag txhua txhua qhov, thiab.
qhov koj hais tias kuv mas nyob rawv ntawm lub rooj thov nyiaj mas kuj yog muaj tseeb li koj hais vim suav daws xav ntsib kuv thiab vim twb yog nyob sib pab saib tsam ib npib lam ploj rau qhov twg rau tus neeg zoo li koj tau chaw dig, uas peb yeej ceev faj zoo heev lawm.
kawg tsis muaj ib npib ploj los koj tseem muaj peev xwm iab liam qees, thiab iab liam ncaj qha rau kuv tus ywj pheej no tib leeg.

ytk, koj yuav tau ceev faj txog koj cov lus sau txog kuv zog, vim tias zoo li kuv mij ntsis twv yuav tau lawm tias koj yog leej twg lawm.
kuv xav tias tej zaum koj tsis yog xeem yaj.
kuv xav tias tej zaum koj yog xeem lis lawm.
thaum koj hais txog qhov koj "hais kom kuv mus kawm ntawv phd kom tiav" mas ua rau kuv nco tias tus pheej hais rau kuv li ntawd mas yog ib tus kwv tij hmoob lis uas tsis tshua meej pem, tab sis cuab ntse tsawv.
tus kwv tij hmoob lis ntawd mas nyob nyob nws kuj tuaj pab kuv yuav ib yam khoom ntawm kuv lub khw uas kuv yeej ua nws tsaug tab sis nws yeej nyiam challenge tswv yim nrog kuv tas li, thiab nws wb cov tswv yim kuj tsis mus ib seem.
zoo li koj yog tus no lawm, es koj thiaj paub txog kuv lub npe hluas lwm, vim peb tau nyob ua kev dhau los lawm.
yog tias kuv ib txwm koom nrog nej sib tham, sib cav nyob hauv sch no ces kuv ntseeg tias koj yeej mag kuv ntsiab li lawm.

muaj peev xwm, caw koj rau rau siab tham txog kuv.
kuv ntseeg tias kuv yuav ntsiab tau koj sai sai no lawm.
cuab ntse zog nawb.
kuv qhia rau koj paub tias ob xyoos dhau los lawm kuv twb ntes tau ib yawg kwv tij hmoob thoj nyob sab stevens point uas pheej ua thaj iab liam kuv li koj.
tus kwv tij ntawd pheej nyiam siv qhov subject heading "tham pem" sau emails tuaj nrog kuv tham thaum wb tseem sib raug zoo.
thaum hmoob moj them nrov nrov npe heev ces zoo li nws khib khib siab ces nws txawm siv ib lub npe cuav sau tuaj hais li ub li no rau kuv.
tab sis tu siab tias niag kwv tij no ntse tsis txaus rau kuv txiv hmt ntsiab.

nws tseem siv qhov subject "tham pem" all in small case li qub thiab.

thiab tseem muaj ib qhov clue ua rau kuv paub nws.
kuv ntsiab tau nws yooj yim npaum tev qev li hmoob hais, ces kawg nws suab ntsiag thiab txaj muag heev xwb las as.
lwm hnub kuv sau kuv phau cim xeeb ces kawg tej tus neeg tsis muaj koob li no los yuav muaj koob tuaj xwb.
koj tus ytk ko los yuav tau cuab kom ntse dua qub nawb, yog tias koj tseem xav ua kas xeeb lwj rau nqaij dawb.
kuv rov mus tshawb cov npe thiab duab thaum peb thov nyiaj pab huang piao li koj hais ces kuv ze ze rau qhov yuav tev koj daim ntsej muag cuav lawm nawb.
tsis yog hem dawb, tab sis muaj yeem los yeej meem fiv nawb.

ua tsaug.

ywj pheej yawg hlob ytk, kuv twb yeej kuv hais lawm ov, txhob phlom-m moj thiaj tsis ti ntsa no ne.
seb zaum no, tshum tau nab tawm lawm koj yuav ua cas ntaus nab laiv.
hahaha...

ywjpheej, tej yam uas yawg hlob ytk liam koj ntawd, ua li koj hais los saud, qee yam kuj muaj tseeb, qee yam kuj tsis muaj tseeb.
kuv xav tias nyob ntawm tus neeg ntawd tig seem twg ntsia tuaj xwb.
yog nws tsis xib yus zaj ces yus yim hais los cuag li yus yim dag xwb.
txawm li cas los, li kuv hais dhau los ntau zaug lawm, yog yuav cem yuav thuam leej twg, yijmeem cem, yijmeem thuam thaum tus neeg ntawd tseem muaj txoj sia nyob, nws thiaj tiv thaiv tau nws tus kheej, yog tos nws tuag lawm mam hais ces hais los tsis sawv lawm.
kuv saib mas neb nrau tau muaj ceem kawg lawm nawb.
yij meem rau siab ntso kom ncho pa lug ntag nawb.

tos kuv hais li los, short term tej zaum koj yuav yeej ytk, vim nws muab tsis tau povthawj tseeb los ua tim khawv, tabsis, long term, koj kuj ho yuav tau kev ntxhov siab vim nej tej kev npau suav ntawd loj dhau qhov yus menyuam neeg lub yeejkoob yeejhuam yuav duav tau.
kuv mloog nej cov lus hau xovtooj cua mas, hais tau zoo mloog kawg lawm, tsuas ntshai tsam ua tsis tau li hais xwb.
yuav tau ua tib zoo xav tias; yog yus cog noobqoob noobtsa tob dhau hwv lawm los yuav nthaw tsis taus kaus tshwm saum npoo av thiab, ho yog cog ntiav hwv los nasnoog yuav muab khaws noj tag li.
tib yam li pol pot nev, nws yeej tau tuaj noj nyob hauv tsev fuasbtais khabmeem, tabsis thaum nws tau tuaj kawm nyob france lawm no ces, nws ho mus kawm zaj tswvyim ntxeev fuabtais kev tswjfwm.
thaum ntxeev yeej lawd, nws cuab nws txoj kev npau suav tob dhau hwv lawm, thaum kawg plaub qaib tsis ciaj ncaig, nws rov swb lawm, fuabtais khabmeem ho rov tau los zaum rooj dawb-b do-o dua.

yog nyeem ib vuag dhau xwb, yuav tsis totaub kuv cov lus zoo.

sib ntsib dua, tseemyeej.

hmt hab ypx mej yeej has tau lug zoo hab tub kawg le lawm hab yeej ua rua hmoob tsaag thim xaav ib theem lawm ntaag tabsis qhov ca le nrag tu le nuav lawm ces tuab neeg yeej yuav xaav le caag los muaj.
yog tub muaj lub hom phaj lawm, yug tub has tau ua rua tuab neeg txaus sab lawm, yug tub thov nyaj paab hab tuab neeg tub txaus sab paab lawm mas yuav tau ua tag tag kuam tuab neeg txhaj tsi xoom xaim lossis taag kev ca sab rua yug.
peb ua tuab neeg nyob ces kawg caj hab tuag xwb, yog yug muaj zoo hom phaj hab tub tshaaj tawm tau yug txuj kev yuav moog lawm mas yuav tau moog kuam kawg.
yog aav luaj quas mas txhaj tsum xwb.

thaum yooj yim ces ua moog thaum nyuaj ces tsum nua ces ua rua tuab neeg nkaag sab nyuab.
kev yuav ua haiv mas leej twg los yeej paub tas nyuab tabsis txawm nyuab los yuav tau moog txawm tuag los yeej zoo sab mas txhaj yog hlub haiv neeg tag.

py ypx, txawm kuv has tau ib nyuas nyaav zog los thov koj hom zaam txim hab.
zoo le mej kuj qw heev tabsis tso tseg sai ces tug yuav ntaus nqe tas yog dlaag tau nyaj lawm es txhaj tso tseg lawm nua los yeej muaj vim luag tsi pum yug lub hom phaj hab tsi paub yug txuj kev nyuaj sab.
kuv yeej nov cov hmoob xaav le kuv has nuav coob tug lawm.

phoojywg ywjpheej, kuv tsis tau tuaj nyob hauv lub zos sch no ntev tabsis raws li kuv tuaj tej thaum, kuv pom cov neeg coob hauv lub zos no lawv xav tuaj tshum tus ub tus no lub koob lub npe xwb vim lawv nyob rau qhov chaw tsaus ntuj.
lawv yeej tsis pub leej twg paub lawv tseeb.
yog li txhob tuaj nrog lawv sib cav sib ceg hauv no rau ntiaj teb mloog tsis tau ib yam dabtsi.
hauv lub zos no muaj li peb/plaub tug thiaj li qhia lawv tus kheej tseeb xwb nawb.
tus ib yog du-dr.
pov thoj oz, victor xais yaj, tseemyeej-lis tub pabtsab, ms muas choj thiaj li openly qhia hais tias lawv yog leej twg xwb.
my advise to you stop now or your reputation will be ruin by the people here.

dr.
suav k.
yaj ywj pheej xyooj, kuv tsi tau khav tias kuv ntse li koj hais, kuv tsuas hais raws li kev ncaj ncees, hais txog kev tsawb txog koj lub hmt ntawd tsi tag tshawb los yeej pom hauv lub nkaub uas koj txoj kev hais lus lawm.

tus neeg ncaj ncees thiab tsi yog neeg dag mas yuav tsi txob thuam lwm tus txoj kev ua dej num, nyias ua raws li nyias nyiam.

kuv ntseeg hais tias koj yuav hais tsi tau cov lus cog tseg rau lub ntuj thiab daim av tias koj tsi tau siv noj cov nyiaj hauv hmt ib cent li ntag, thiab koj yuav tsi tau zais ib kis nyiaj tias yog kwv tij hmoob nqa tuaj pub rau hmt es koj cia li muab ntsaws rau hauv hnab tshos li ntag, peb ua yam twg los muaj lub ntuj yuav txiav txim thaum xaus, tus neeg ncaj ncees yuav ua tau mus ncaj nraim rau lub hom phiaj kom tiav yam zoo nkauj rhib, tus neeg dag yim ua yim nploj, txog kawg xaus tsi muaj qab tsi muaj luag.

kev noj nyiaj thaum twg, txhua txhua lub caij koj tawm rooj mus sab nraum, tsuav yog rho pob nyiaj hauv hmt coj mus siv lawm ces yog kev noj nyiaj lawm, kev tawm rooj ntawd koj kuj yog mus txog pem suav tau tham luag nkauj hmoob suav teb, thaib teb, nplog teb, coj hluas nkauj nrog koj ua ib ke ib ke, tej no puav leej yog kev noj nyiaj, vim muab siv rau tej yam tsi muaj nuj nqis.
yog koj tsi txob thuam lwm pab lub koom haum ces, yuav tsi muaj neeg paub txog koj tes dej num tias koj ua dab tsi.
yog tias koj tes hauj lwm ua mus tiav li tau hais lawm yuav tsi muaj neeg hais.
koj txhob xav tias yog kuv ib leeg hais koj xwb ov muaj coob coob tus puav leej pom tib yam li kuv thiab.

koj txhob poob siab tias kuv yuav tsi tuaj ntsib koj, tej zaum kuv twb yog ib tus ntawm koj ib sab los kuj muaj, tej zaum kuv ho twb yog koj ib tus member los kuj tsi paub thiab.

koj yuav tau xav zoo zoo koj li hais los lus no, koj lub npe laj lim no twb tau thuam iab liam pab 411 thiab congress of would hmong people ne, kwv tij hmoob yej hnov tag lawm ua cas koj yuav hais sob lus li no, koj sob lus no twb yog lus dag tias tsi tau tawm tsam lwm tus kwv tij hmoob lawm les.
koj txhob xav tias tsuav yog ywj pheej xyooj hais lawm ces yog tag huv si, koj 2 qhov post los no xwb koj twb txob thuam lwm pab neeg lawm, peb cov tau nyeem koj cov ntawv, yeej muaj coob tus pom li kuv pom, lawv tsi xav txuas lus nrog koj, kom koj nkag siab li ntawd.

lwm lo lus txob thuam muaj ntau, tsuas muab tib los saum no coj los rau koj txiv hmt xav seb koj puas dawb huv li lub qe, 411 yog hauj lwm cuav, ua li nev koj li yog hauj lwm dab tsi maj los?

koj xav tias yog koj tus txiv hmoob moj them ywj pheej xyooj hais lus lawm ces yog muaj tseeb tib si cia li yuav li koj hais thiaj yog, nyuam qhuav sib cav txog kev tsi ncaj ncees xwb koj twb kom kuv ceev faj txog kuv cov lus lawm no leej twg puas yuav ntseeg tau koj txoj kev ua politial mankind los pab hmoob txhim kho tau hmoob kom muaj haiv los ua tau ib pab hmoob zoo, yus tus tsim txoj kev twb taug kev tsi ncaj txog kev yus tsim lawm ces lwm tus puas yuav mloog yus hais thiab.
yog koj tseem ua tau ciaj haiv thiab ces sawv daws ham tsi raug koj caij tsuj tuag nthi tis txha nkaus les, xav rau koj sob lus saum.

koj yuav tau feeb meej meej tias koj dab tsi tso, koj yog ib lub xov tooj cua ua politial, propagada radio lawm, koj tsi yog ib lub xov tooj cua nyob nruab nrab hauv hmoob tsev neeg, koj yuav hais tsi tau lwm tus lub koom haum, thuam tsi tau lwm tus uas yog ua koom haum li koj ua, yam yam koom haum twg los xij koj tsi muaj cai yuav haiv lawv tau li koj tau hais dhau los lawm.
lawv los, lawv muaj lawv lub hom phiaj ua mus rau txoj kev xav kom hmoob zoo tib yam nkaus.
thaum twg koj lub xov tooj cua hais lawv ib pab pawg twg los xij, yog hais li ntawd ces yog koj nkaug lawv, tshum lawv txoj hauj lwm tib yam nkaus lawm thiab.
vim lawv los yog ua political tib yam li koj ua thiab, koj sim xav seb puag yog maj.
thiab ib tsoom nyeem nrog xav seb puas yog li kuv hais.

zoo kawg uas kuv tsi yog xeem yaj xwb tiag, tab txawm sib paub los yeej zoo kawg nkaus.

qhov xaus no xav kom koj tus uas kawm txawj ntse yuav tau ntse tiag tiag ov, yuav tau xyuam xim hais lus rau hau xov tooj cua mus nruab nrab rau haiv hmoob, tsi txob fug koj kwj tses, li yav tag lawm thiab tej lus koj tuaj post ob zaug tshiab tshiab no twb muaj ntau los tsi yog lawm.

sau npe, yaj tshaj koob.

tseemyeej, koj hais tias..

kuv paub zoo mas nej yog tib cov ua movie tib yam kuj hais lus sib xws los mas, kuv tsi tau iab liam leej twg, kuv hais li muaj-muaj li hais tau, koj xav tias hais li ywj pheej hais rau lawv cov koom haum ntawd yog ncaj ncees lawm no los, yuav tau xyaum hais lus tseeb thiab nawb.

koj tsi pom yp hais tias nws yog political propaganda no los.
neeg hais xov tooj quav txawv tus neeg hais kas moos nawb.

ytk nyob zoo ytk thiab ywjpheej, kuv tsis tau tuaj hauv sch no tau several days no lawm kuv tsis pom neb cov lus sib liam li neb hais los ua ntej lawm.
tab sis kuv nyeem neb ob cov lus saum toj saum mas nws tsis yog political debate issue kom zoo nws yog personal attack lawm xwb.
kuv ntseeg tias neb ob leeg puav leej nyiam khiav dejnum kasmoos mus tua kom raug tib lub hom phiaj, tab sis qhov mission yuav ua cas thiaj li yuav tho tau txoj kev mus txog lub hom phiaj ntawd nyias muaj nyias tswvyim.
kuv ntseeg tias neb tsis tau muaj lub strong foundation yuav los txheem thiab uniform policy zoo neb thiaj li sib attack thaum lub sijhawm neb tes dejnum twb tsis tau muaj ib yam dab tsi tshwm sim.

lub sijhawm no yog lub sijhawm peb hmoob txhua tus tseem nyob tom tshav puam yeej tsis tau muaj ib pab twg tau lub chaws nkaum nag li.

yog li cia koj lub party nws peem nws li nws txojkev ntseeg, cia kuv lub party nws peem nws li kuv kev teeb tseg lawm.
thaum kawg pab twg yog pab muaj chaws nkaum nag lawm peb mam los sib txhawb ua ke los yeej tau nws yeej tsis lig rau peb.
kuv xav hais rau neb ob tug paub tias yog yus yuav xyaum los ua ib tug thawjcoj yus yuav tau ceev faj yus tej lus yus hais tawm rau public, nws yuav tsum cia txog lub caij hais yam lus twg yus mam hais yam ntawd xwb thiaj li tsis yuav kev.

chia kwv chia, ua tsaug ntau ntau rau koj cov zoo lus, muaj tseeb li koj hais lawm kev ua fai num nyias muaj nyias hom phiaj, yog yus mus hais lwm tus lub hom phiaj txoj kev ua haiv, txhais tau tias yus mus nkaug tshum lawv lawm.
koj cov lus hais tau tseeb thiab meej pem kawg nkaus, txhua lo lus koj hais puav leej muaj nuj nqis tag huv tib si.
yog leej twg paub txog cov lus koj hais lawm ces tus ntawd yog txiv neej yawg lawm ntag nawb.

ua tsaug ntau rau koj cov lus.

ytk kwv yawgnomdub, koj cov lus muaj nqis kawg lawm, yeej muaj le koj has tseeb tseeb nawb, leej twg ua yaam twg yuav tau ua moog txug qhov xaus le yug tau has tseg, yug yuav tau has yug yam num yus ua lub hom phaj xwb, tsi xob moog has ncuam tshuam lwm tug txuj dlej num mas, luas lwm tug txhaj tsi tuaj tawm tsaam taug yug qaab,taug yus txuj kev has lug rau tsoom hmoob thoob ntuj ov.
hos yog tas yug ua yus has ces yog, lwm tus ua lwm tus has ces tsi yog no mas tsi haum ib zaug li laus.
zoo sab rua koj cov lug tshaab txhais lub ntsab kuas meej.

ytk py ytk, kuv xav hais tias py chia cov lus mas nws hais ntob koj dua.
txawm li cas los nws yeej hais yog lus lawm, neb nyias muaj nyias pab pawg, tabsis muaj tib lub hom phiaj xwb, tsis tsim nyog ib tug pheej yuav nyas nrhwv rhuav ib tug.
yuav kom nej mus txog tus npau suav mas nej yuav tsum tseg txoj kev uas xav tau (xoomxaim) xwb los muab hais tawm plaws.
kuv twb niaj zaus hais rau peb sawvdaws hais tias yog yus tau hais tawm tej lus iab liam ib leej tug twg lawm yuav tau nrhiav kom muaj povthawj timkhawv no ned!

py ywjpheej, luag liam yus li ub li no es yus ho tsis hais ib lo li los tsis zoo thiab.
yog yus tsis hais ib lo li ces twb cuag li yus lees txhua yam lus iab liam lawm.
tawm plaws los explain rau sawvdaws mloog li koj tawm no ces yeej yog ib qhov zoo lawm ntag.
tabsis ua li phoojywg surithay hais, koj nyob qhov kaj, peb nyob qhov tsaus, yog sib cav ntau ces koj yog tus yuav puas koob poob npe xwb.
kuv los pom zoo cia koj tham npaum li no qhia peb lawm xwb, peb yeej totaub koj zoo kawg lawm.

py surithay, koj yeej hais yog lus kawg lawm, tabsis kuv ho xav hais tias cov uas tuaj tshum lwm leej lwm tus yog cov tsawg xwb.
tejzaum koj tseem tuaj hauv no tsis tau ntev txaus es koj thiaj xav hais tias cov coob yog cov tuaj sib tshum xwb.
kuv thiab coob coob tus, txawm tuaj lub npe cuav xwb los peb yeej tsis lam iab liam leej twg yam tsis muaj povthawj timkhawv.
tus uas nws yeej tau uas tsis ncaj ncees tiag lawm mas tejzaum peb yuav muab nws tus qauv phem coj los sib qhia es kom peb paub zam tej yam li ntawm xwb.

hl chia, kuv muab saib mas, zoo li peb cov kwvtij hmoob no lub siab tseem puv puv nad...
leej twg ua lawm ces nws pheej hais lus ntau zog rau lwm pab lawm pawg.
li no, peb thiaj li hnov hnov tej lus paj lus cua no.

yog lawv lam ua tau li kuv ib txwm hais mas zoo heev kawg kiag tiag...
zoo ib yam li koj hais no thiab.
txawm yus tsi nyiam lawv tej tswv8 tswv9 los yog lawv muaj lawv zoo cuabyeej cuabtam mus ua research thiab invention ib yam dabtsi lawm yuav tsum cias lawv ua lawv.
tsuav yog txhob yog lus cuamtxhuam yus li personal invididual rights xwb...

li no, peb thiaj li muaj cov ua research txog tej me kabmobsiab, mus zaum moon, mus zaum mar...
thiab mus nrhiav ua tiajsuabpuam ua thaum ocean rov qhuav li tijlaug yob juagno ib txwm hais.

tos peb pheej muaj muaj tej lus miv miv lino, los yeej yog ib leeg pheej hais lus ti ti thiab ntsw miv miv rau ib tug.
li no, ces thaum dej hlob zoo dovcav ces luag thiaj li pheej dovcav rau dej pab thauj mus xwb.

--yog li peb phaum no, peb yuav tsum tau xyaum li luag lwm haiv neeg...
peb txhob tham txog lwm tus li txoj haujlwm lawm, except it is infranged onto our personal rights and liberty.

yog li ntawd, puas tau tsimnyog nej cov koomhaum nrhiav kwv ywjpheej rau haiv no--los zaum ua ke sib cog lus thiab sibtxhawb hmoob lub neej thiab npe..?
nej cov ua tij xav na....

thanks, born2behmong cov npawg, thaum twg thiaj mam muaj kev ciasiab tau rau peb ib tug hmoob lossis ib pab hmoob twg ne..?
pom yp thiab ytk nkawv cov ncaujlus xwb ces twb tsis tso siab cia nkawv ua peb hmoob tus coj lawm, nej sawvdaws puas xav li thiab ne?

ywjpheej, kuv los paub koj zoo ntawm kev phoojywg, koj tau siv caij nyoog ntev los tsim koj qhov leadership kuv xav hais rau koj tias koj ua yam twg los yeej yuav muaj qhov dawm li lwm leej lwm tus ua.
txog thaum peb nce nto plas toj ces tej me roobqhib yeej caws pliav tas, majmam ua siab ntev thiab peb cov nyob ob sab thiab muaj kev ciasiab rau nej nawb.

ytk, kuv tsis tau paub koj in person los koj yog ib tug tub hmoob ntawm lub npe hmoob, kuv tau hnov koj hais thiab tshaj tawm ntau yam zoo kuv tseem khaws tej lus zoo siv coj mus xyaum.
kuv xav hais rau koj tias uantej hais tej lus mus deb deb nyias tswj nyias tus kheej kom txhob mus txog qhov uas ib leeg ntsib ib leeg tim tsev plaub es thaum kawg hmoob yog tus swb.

sawvdaws cov tuaj nyeem, peb mam sib pab soj zoo zoo seb tom ntej tus kwvtij hmoob twg lossis pab pawg twg coj siv nyog ces peb mam ho koom thiab pab txhawb nawb.

tsuas hais rau sawvdaws kom peb thim xav xwb, nej zam thiab.

x z pyhmmob-lao, koj cov lus has tias.

yog li koj lub qhov ntsej puas tau hnov ywj pheej hais lus rau pab hmoob congress of would hmong people, thiab pqb 411 maj, yog koj hnob lawm koj tseem hais li ko ces koj yog neeg tsi ncaj ncees tib yam nkau les.
koj yuav tau paub tias muaj cov av nkos los tsi muaj txhais taw tsuj ces cov av nkos yeej tsi ya tuaj lo yus, muaj cov av nkos los vim muaj txhais ko taw tsuj thiaj li yaj tuaj lo ne, muaj lub hauv paus lawm thiaj muaj lub ntis, tsi txhob lam tsoo lus qhuav li koj cov lus no yuav zoo koj mloog tab si tsiv lwm tus mloog lawm thiab laiv, koj tseem tsi tau ncaj txaus nawb yuav tau xyaum ntev li ua tau neeg txiv plaub ntug.

.

kwv born2bh, koj cov lus hauv no yog lug heev, yog hais lus ncaj ncees rau txua tus kwv tij hmoob lawm.

tsi yog tias hmoob tsi hnov lub xov tooj cua hmoob moj them hais lus, leej twg los yeej hnov, neeg hais lus hauv xov tooj cua hais tsi tau li ntawd rau lwm pab neeg uas lawv ua political li yus ua hlo li ntag.

twb yog ob lub koom haum ntawd zoo kawg thiaj ua twb ywm tsi hais dab tsi, tab si hauv lub siab muaj qhov soj ntshi hmoob moj them lawm ntag.

tseeb kawg koj cov lus, yog yus tsi tham txog lwm tus li dej num lawm ces luag lwm tus yuav tsi tham txog yus lub tswv yim tes dej num thiab.

ua ke no ua tsaug ntau rau koj cov lus ncaj ncees, tus kwv born2bh.

ytk kwv xavzoo, koj tej ncauj lug yeej zoo kawg lawm, hais rau koj paub tias, tsi yog tias kuv tsi qhuas ywj pheej xyooj, peb txua tus yeej qhuas tias ywj pheej xyooj yeej hais tau zoo kawg hauv nws ntiag tus lawm, tab si qhov tsi ncaj ncees yog nws mus hais lus rhuav lwm tus txoj kev twj lij ntawm lwm pab neeg uas yog ua kas moos tau nchuav nyiaj mus tho lawv txoj kev, qhov no yog tsi ncaj ncees lawm.
lis uas koj tau hais cov lus qab no yog raug zoo lawm nawb.

sis ntsib dua ytk kwv born2behmong, yeej yuav muaj ib hnub xwb, tab sis raws li kuv xav mas lub caij no tseem tsis tau yog lub caij peb los sib tham sib txhawb, vim sawvdaws tej pab pawg tseem yog tsuj tib tug neev taw xwb, txawm tham tau los sawvdaws yuav ua tsis tau taus.
nws yuav tsum txog thaum ib pab twg yog pab caj npab muaj zog lawm es pab tos thiab pab tim tsis los koom los lawv yuav poob mas peb tham tau ua tau peb hais lus muaj nuj nqis txhua tus nyob qab txojcai tswjfwm mas thiaj yog lub luag sib koom thiab sib txhawb kom peb hmoob hla dhau lub qhov ntuj no tiag tiag.

chia tijlaug chia, yuav yog hnub twg?
peb twb tuaj kawm muaj kawm txaus...
twb xav tias peb twb hloov peb tej me siab me ntsw--hloov plab hloov plawv tag lawm.
ntshe txhua tus yuav hais lus ncaj ncees thiab luag kiag 3 suab li koj me kwv born lawm xwb no.

tabsi, peb tseem pom li phiajzeb wb pheej hais os--zoo li peb hajyam ua lub siab luv thiab puv...
vim peb hos paub me me thiab txawj me me ces tsi nco qab txhawj txog leej twg li.
peb tej tswv8 thiab tswv9 tseem txawj covnyom tshaj cov nyob longtien thiab samthong lawm.
hos peb lub metality ces tseem coj kiag li cov nyob longtien thiab samthong xwb.
peb twb tsi pauv ib qhov miv miv kiag li, yog li no-- peb yuav ua li cas pom li koj ua tij hais mas.

puas yog born ua npau suav xwb tiag mas?
yog yuav tos xwb, ntshe peb tiam no tag los yuav tsi muaj li laud....
yog peb tsi hloov peb tej siab tej ntsw thiab peb tej plab tej plawv tiag os.

ib qhov mas, zoo li peb pheej tsi kam txo peb lub me "txiv neej yawg" no tseg kiag...
nyias tsua khav rwv nyias zaj mas thiaj li yog xwb...

ua tsaub nawb, yog hos muaj li koj ua tij hais tias no los--nco ntsoov hus rau born tuaj koom li yawgnomdub wb tau hais tau thornsp nawb...
xwb thiaj li tau hnov tus me pas tsw tiag laiv.

ua tsaug, born2behmong
