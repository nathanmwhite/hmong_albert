zoo le suav quas dlawg "tshaib hlwb" rua kaas moos hab kaas mias tau le ob peb lub lim tam nuav lawm.
ua le ntawd mej puas ncu tshaib plaab?

kuv ncu "tshaib plaab" rua lub caij peb nyuav nyuas tuaj txug meskas teb nuav es ib yawm txiv neej meskas "qha" peb noj cereal taag es nwg maam ua mov rua peb noj.

nyeem saib koj puas ncu yaam puav "kind bat" saib puas paab peb tsua qhov muag pum txug peb lub neej txom nyem sub peb txhaj le tig lub paab peb.

"peb paab peb peb txhaj le paab peb!"

"tshaib plaab moog hu xuv tooj ib nyuas plag taag, nwg txawm rov qaab lug tsev.
le ib teev rua yaav tom qaab ntawd, nwg muaj dlua ib nkawm nam txiv meskas tuaj saib puab.
ob tug has lug ua xij xej rua puab, tab puab tsi paub sov meskas has dlaab tsi.
yawm txiv neej txawm moog qheb lub thawv txag hab thau tau ib lub taub mig dlawb tawm lug tso rua sau lub rooj noj mov.
nwg moog qheb ib lub txee nyob rua ntawm ib saab lub thawv txag hab muab tau ib lub kav ntawv dlaav le ob xib teg, tuab le ib xib, hab ntev le ib yaag npaab lug tso rua sau rooj.
nwg moog qheb dlua ib lub txee hab muab tau ib lub taig tub lug tso rua sau rooj noj mov hab.

nwg txawm muab lub kav ntawv tho hab laub tau ib cov noom zoo le paaj pob kws rua huv lub taig tub.
nwg muab lub kav ntawv foob ncauj hab muab nwg txawb rua sau rooj.
nwg muab lub taub mig dlawb qheb hau hab laub cov kua mig rua huv lub taig.
nwg txawm moog qheb lub thawv txag hab rhu tau ib lub txiv tsawb lug.
nwg ho moog nqug ib lub xaub nyob ze rua ntawm lub qhov cub tawm hab rhu tau ib raab miv rag lug siv.

nwg muab lub txiv tsawb hlais ua ob yaa.
nwg muab ib yaa tev tawv hab muab cov tawv pov tseg rua huv ib lub thoob qas tsuab rua ntawm lub rooj noj mov ib saab.
nwg txawm muab raab miv rag hlais yaav txiv tsawb kws nwg tev tawv taag ua tej vuj miv aiv lug xyaw rua taig noom paaj pob kws kws ntse kua mig nyuj ntawd.
nwg ho muab tau ib raab dlav huv lub xaub lug has tej dla paaj pob kws xyaw txiv tsawb hab xyaw mig noj khu ncauj nyuj nyoom rua puab saib.
nwg muab taig noom paaj pob kws ntawd noj tag ces ob tug maam le moog tshawb zaub tshawb mov lug ua rua puab noj."

happy reading "zoo sab twm qauv lug" tony, ua tsaug rua koj coj tej livxwm nuav tuaj qha rua peb.
yog lawm, thaus nyav tuaj txug mas txhua leej yeej ceeb (shocked) luj kawg nkaus.

txhua yaam yeej txawv taag nrho.
cov kws tuaj txug es nam qhuav txiv qhuav puab tso yug nyob yug hab qha yug moog yuav zaub mov huv khw mas kuj tseem khee lawm ntau.
cov kws nrug nam qhuav txiv qhuav nyob ua ke mas loj sim txomnyem sab ntsws hab tshaib plaab kawg nkaus.
tshaaj ntawd mas yuav laug txhuax leej yeej thojplaab tom qaab haus puab cov mignyuj txag taag.

tej yim neeg kws tuaj poob rua tej lub nroog miv hab nyob dleb ntawm hmoob mas loj sim khua sab hab ntshai heev.
xyoo 1982 kws kuv tseem ua num rua refugee program, kuv tau moog rhode island moog rua vermont, moog saib 2 yim hmoob vaaj.
puab tsi txawj lug aaskiv ib lus le mas nyuaj rua puab kawg nkaus.
puab tub tuaj tau 2 hlis lawm kuv maam le moog saib cuag tau puab.
cov sponsors yog ib lub church.
puab tsi paub tas hmoob noj mov txua.
puab tsuas paub tas neeg lostsuas noj mov nplaum xwb.
ces cov sponsors pheej yuav mov nplaum tuaj rua puab noj taag zug.
lub caij ntawd mas 2 tog muaj kev tsis sib to taub ntau heev.
kuv moog saib puab zag ntawd dlaws puab tej kev tsis sib to taub ntawd lawm ntau kawg nkaus.
dhlau ntawd ces maam le coj puab tuaj moog ncig saib peb nyob rua massachussettes hab rhode island.
tom qaab kws puab nrhav tau puab cov txheebze lawd ces puab sawb sim tsiv rua meneejxaustas lawm.

ms
