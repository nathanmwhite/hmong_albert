cov phoojywg txhua leej, rov ua suav laus nug tw dai rau nej cov ua tij dua nawb.
zaum no mas yog kuv ib tug txheeb ze raug hu mus ua txivnpaws qaij kaus rau nws tus npawg.
tus txheebze no hu tuaj nug kuv hais tias yuav npaj dabtsi thiab yuav ua li cas.
kuv los kuj tsis paub li thiab es thiaj coj tuaj nug nej nawb.

tus npawg (phauj tub) uas tau tas sim neej mas yog moob leeg, lawv hu tus npawg (dablaug tub) mus qaij kaus thiab mus ua kavxwm no.
yeebvim ib rab teb ib tsa txuj ces ho tsis tau pom dua thiab tsis tau ua dua, thiaj li coj tuaj nug nej nawb.

1. tus txivnpaws puas need ib tug ua tus kis?

2. yuav npaj qaib los npua?

3. xyab ntawv, dejcaw ne puas npaj tib yam li ntees tuag hmoob dawb xwb?

4. yog nws ho raug mus ua kavxwm thiab no ne, nws txoj haujlwm yog ua dabtsi rau dabtsi?

uatsaug uantej nawb, hl hmm...
tsis tau hnov dua qhov tuaj hu tus npawg mus qaij kaus thiab laiv.
ib rab teb ib tsa txuj los yog niam no cov hluas pauv lawm xwb mas.
ho tej zaum mas tsis yog mus qaij kaus, mus tua nyuj xwb.
tua nyuj thiab qaij kaus sib txawv thiab ov.

txhua faim hauv qhua (txooj/tab) yeej need 1 tug kis mus coj nyiaj tshav ntuj thiab pob su hauv qhua qaij kaus ces yog hauv qhua txooj lawm ces yuav tau tua npua, tab sis niam no lawv cov hluas tsis k lawm, qaib xwb los yeej ok.
kuv kiag los tsis k lawm thiab.

xyab ntawv thiab dej cawv nqa tib yam xwb.

qhov no kuv los tsis paub thiab ov vim tsis tau ua/pom dua los li thiab laiv.
nyaj phwvnyawm yuav paub.

thaum kuv xub nyeem zoo li kuv tias kuv yuav paub me me thiab no tabsis nyeem mus ib ntsis tias yog hmoob sib/lees no ces txawv deb yam kuv paub li lawm os.
vim fab hmoob sib no yeej txawv dua peb hom dawb lawm ntau.
kawg yuav kom cov expert txog fab no qhia pub peb kawm.

hmong-lao, tiag-g mas yog kuv npawg neej yaag tuaj teb mas yuav meej dua.
tiam sis xyov yawg puas tuaj xauj peb lawm ces cia kuv teb raws li kuv paub thiab ua dua los lawm.

raws li koj piav no ces tsev xyom cuab sawv thawv lawm.
ib rab teb ib tsa txuj li kwvtij neb hais lawm.
yog koj ho tsis to taub ces koj rov hu kiag rau tus tuaj hu yus mus ua tus txiv npaws xwb tiag.
nug kiag saib tsis tau-au ua dua moob leeg kev cai kom qhia saib yuav npaj dab tsis xwb.

kuv nraug mus ua 2 zaug rau cov moob moos pheeb ntag.
ib zaug yog ua tshwv kab,ib zaug yog ua kav xwm.

1. tus txivnpaws puas need ib tug ua tus kis?
tus kis muaj ib yam li hmoob dawb.

2. yuav npaj qaib los npua?
2 tug qaib tsis muaj.
koj nug saib puas npaj tus npua mus zoj hmo.
raws li kuv paub mas moob leeg tus txiv npaws ces ib yam li peb hmoob dawb tus xov txiv dab laug xwb,tsis muaj npua.
tiam si moob leeg mas lub noob ncoo mas yuav tsum muaj txhua-ua pwg hauv qhua (noob ncoo tseem ceeb rau moob leeg nawb.
noob ncoo muaj 2 yam 1 yam yog lab (liab) lub no yog lub pheej yig thiab tsis tshua zoo nkauj.
1 yam yog rhas (rhia) lub no kim thiab zoo nkauj me ntsis.
tus nqi lub lab (liab) yog $10-15 lub rha (rhia yog $20-30 thaum xyov cuab los tiam noob ncoo thiab muab tus nqaij tus moo lawv yeej muab lub lab tsawg dua.

3. xyab ntawv, dejcaw ne puas npaj tib yam li ntees tuag hmoob dawb.
xyab ntawv npaj ib yam li hmoob dawb.

4. yog nws ho raug mus ua kavxwm thiab no ne, nws txoj haujlwm yog ua dabtsi rau dabtsi?

moob leeg kev cai ces koj ua txiv npaws koj mus kwv ntsov lawm ces koj yuav npaj koj ib tug neeg mus kwv ntsag tuaj ib ceg nyuj.
tus tswv nyuj los yog xyom cuab lawv kom lawv ib tug tuaj phim koj tus kwv ntsag nws tuaj ib ceg.

koj case no ces zoo nkaus li kuv case kuv mus ua kav xwm lawm ntag.

tus kav xwm txiv npaws no ces saib xyom cuab 4 tug kav xwm loj kom koj ua dab tsi ces koj ua dab tsi xwb.
koj tsis muaj cai mus txeeb 4 tug kav xwm loj ua xyom cuab thov tuaj nta lub ntees ntawd txoj hauj lwm nawb.
thaum kuv mus ua ces lawv kom kuv thiab tus phim kuv ntawd wb txoj hauj lwm ces txais cov hauv qhua tuaj nkaus-s xwb.
wb ces tab txeeb cov hauv qhua tej pob tawb,cov ntshua ntawv coj mus tso kom ua ib kab....
thaum hauv qhua tuaj tag ces wb nrog rau cov tub teev ntawv tiam cov noob ncoo thiab muab tus nqaij tu moo rau cov tswv ua hauv qhua tuaj xwb las as.

ib qho koj yog txiv npaws koj kwv ntsov koj ua koj ib pwg hauv qhua.

tus koj thov pab mus ua tus kav xwm nws ua nws ib pwg hauv qhua thiab.
koj npaj nyiaj mus txais ko tau (txais ntsov) tus kav xwm npaj nyiaj mus txais ntsag (ceg nyuj).
piv li tus nyuj $1000.00 koj txais ko taus $100.00 tus txais ntsag $50.00 neb nyias muaj nyias kis mus zaum rooj nawb.
koj tus mas tseem ceeb txais ntsov ces 1 tug xwb.
nws ua rau txiv npaws qhov xwb vim nws muaj ntau yam yuav ntos.
hos cov txais ntsag ces 4,5,6,7 leej los koom ib tug zaum rooj xwb los tau lawm.
tus kav xwm ces thaum lawv cov kav xwm loj los cob koj ces nyuj rau koj ces koj hlais ib tug nqaij kom zoo nkauj npaj es ib chim koj tus phooj ywg ua neb txais ntsag ntawd thiab lwm tus txais ntsag mam sib tham saib nej thov leej twg los ua rau sawv daws ces koj mam muab tus nyuag zaub ntawd rau tus ntawd.
yog koj ho xav zaum koj ib leeg los yeej tau.

kuv lam piav li no xwb saib paus pab tau koj.
yog ho tshuav qhov twg los peb mam ho sib pab nawb.
tseem ceeb ces yog tsis paub ces nug kiag xyom cuab xwb.
vim ib rab teb ib tsa txuj.
cov ntsoov tias moob leeg lawv tsis muaj qaib hauv qhua su.
lawv muaj noob ncoo xwb.
lwm yam ces ua kiag li hmoob dawb.

kwvtij, qaij kaus thiab tua nyuj ces tib los lus xwb los mas.........
koj mas tam tseeb.....
tseem hais tias cov hluas hloov lawm.......
tej laus ib txwm hais tias yuav vam koj txiv npaws tuaj qaij nws laus lub kaus dub rau nws laus coj mus roos hnub,qaij nws laus lub kaus ci coj mus roos hli no ned.
hais rau cuab tsav, muam phauj/txiv dab laug,cuas nyab,cuas ntxhais,xov txiv dab laug los yeej hais ib yam xwb los sad....
ntshai yog nej sab hmoob teb chaws ho hais rau cuab tsav, muam phauj/txiv dab laug thiaj hais tias qaij kaus.....
hais rau cov yau ces tua nyuj no xwb lauj....
muaj dab tsi mam sib tham kom tau taub.....
hmoob tej kev cai no ces yog dev npua cai xwb......
leej twg ua li cas los yog tag tib si......
tus hais tias tsis yog ces nws nkhaus xwb os.

sib ntsib dua.

phwvnyawm-- lo lus luag hais saum rooj rau sawvdaws ces yeej yog hais li koj los mas, tab sis qhov kuv hais no mas yog qhov piv tias tus tuag ntawd yog ib tus qub nom qub tswv.
ces tsev xyom cuab muab 1 tug nyuj seem coj los ua nyuj nom ces lawv yuav tsum tau mus hu ib hauv qhua nom tuaj pab tua tus nyuj ntawd kom muaj txiag muaj ntsig thiab muaj chaw txawb chaw rau.
tus lawv hu ntawd no mas yuav tsum yog ib tug qub nom los yog ib lub koom haum, ib tug kwvtij txheeb ze, ib tug npawg muaj kev sib sib hlub los, ib tug phooj ywg zoo zoo, etc..
qhov no nyuam qhuav tuaj created nyob teb chaws no xwb.
lwm lub xeev mas kuv tsis paub, tab sis pem peb no mas yeej muaj nawb yog tus tuag ntawd yog ib tug qub nom os.
qhov kuv hais no ces kuv xav tias tsav lam yog li no-no xwb.

dhau li ces koj yog tus paub zoo txog moob leeg/sib kev cai ces koj nyaj yuav hais yog lawm lauv.

oh....
koj xob coj noob ncoos....
cov no yog muab vauv thiab ntxhais vauv thiaj coj xwb....

hmooblao, 1. tus txivnpaws puas need ib tug ua tus kis?

zoo li hmoob dawb thiab mas...
muaj 1 tus....
nco ntsoov tias yuav cev xub qeeg thiab....
give him 5 dollars extra for cev xub qeej in addition to the rest of the money.

2. yuav npaj qaib los npua?

tsi npaj qaib...
npua los seb koj puas npaj xwb...
npaj los tau, tsi npaj los tau.
temsis cov laus mas, yeej npaj tuaj nawb...
tamsim no ces, feem coob tsi npaj lawm.

3. xyab ntawv, dejcaw ne puas npaj tib yam li ntees tuag hmoob dawb xwb?

npaj ib pob mov me me nrog nqaij, thiab 3 tswm xyab, thiab ntawv hauv qhua xwb..

dej caw ces...
1. cawv xeej ntawg 2. cawv zov mo 3. cawv pwg qeej...
tib yam li hmoob dawb thiab.

temsis tsamthawj no ces, tsi muaj cawv pwg qeej lawm xwb...
temsis yog koj npaj koj txiv qeej, thiab txiv nkauj tuaj lawm ces, muaj 3 bottles of cawv....
yog kojt si npaj ces take two bottles of cawv xwb.

4. yog nws ho raug mus ua kavxwm thiab no ne, nws txoj haujlwm yog ua dabtsi rau dabtsi?

nco ntsoov tus xov txiv dab npawg mas txawv tus niam txiv dab npawg nawb.
in your case, you're talking about niam txiv dab npawg.
it seems tus tuag ntawd tsi muaj pojniam sub...
so in this case, lawd thiaj hu tus npawg tuaj ua niam txiv dab thiab kav xim.

tus loj ces yog koj lawm....
hmoob lees tsi muaj 2 3 tus kav xim nawb...
muaj 2 tus xwb (cov hmoob dawb ua muaj 4 tus los txia lawm xwb...
kev cai yeej tsi muaj li no)...

but in your case, ib kav xwm yog neej tsa tus (tus no yog koj), ib tus yog kwvtij tus xwb.
neb 2 leeg yuav los saib lub ntees...
los ua rau qhua noj qhua haus, los saib zaub, los txheeb qhua, los tiam qhua, los hais lub rooj xwm ntag ov....

koj xob xav tias yuav tshuav lwm tus los ua koj haujlwm nwb...
tsuas yog koj thiab kwvtij tus kavxwm xwb....

qhov tseem ceeb yog qhov hlais ntsuv thiab ntsag nyuj, txiv cov tav rau txiv qeej etc....
ces coj cov zaub no los cob rau the right people neej yag nyob zoo npwg neej yag, zoo siab koj tuaj lawm,kuv mas tos-s koj xav nug koj me ntsis txog txiav ntsov nyuj, qhov tseem ceeb yog qhov hlais ntsuv thiab ntsag nyuj.

kuv raug mus ua kav xwm rau cov kwv tij moob yaj moob leeg 2 zaug.
lawv los tsis paub zoo,lawv kuj ho tsis yog sawv thawv thiab kom kuv mus tua nyuj,hlais li hmoob dawb hlais ho ua li moob leeg ua thiab kuv ua niag yuam kev ntsuav li.

hmoob dawb mas lwg kiag 2 sab tes tawm ces suav kiag cov tav pem lub ntsov 9 tug ces txiav kiag.
yog tus kwv ntsov tus kis paub tab ces nws txiav 2 tug tav rov rau kav xwm.
ces nws tshuav 8 tus no los mas.
dhau 9 tug rau nram ces muab rau txiv qeej.

thaum kuv mus thawj-j zaug ntawd cov kwv tij hais tias kom kuv hlais ces txhob lwg 2 txhais tes kom txiav ntawm ib yag tes tawm,txhais tes mas muaj 2 ntus ned yom,kom txiav txij yas hauv qab tawm xwb,tseg thooj loj puab lub ntsov.

zaum tom qab no ces lawv ho hais tias tus nyuj me-e ces dha txha ces cia li tsoo yas tes hauv qab ntawm ib nrab yeej tsoo tsis tau ces kuv kom mev xua kaw-aw.
cov tav ces tseg ib yam li hmoob dawb.

kuv yeej tseem tsis to taub kiag li yog koj paub no pab qhia es lwm zaus thiaj paub ua saib.
ua tsaug.

sib ntsib dua.

cob kom lawv muab kaw tej daim zoo zoo qhawv cia freezer mam cev ib leeg ib daig rau cov muaj feem.
cov seem ces cob xyom cuam coj mus ua zaub.
hloov los ua li no mas thiaj tsis muaj txhaum txuas ntxiv lawm tom ntej.
kom tsev tua tsiaj cov employee muab kaw zoj zeg tej daim kom zoo muab qhwv cia freezer.
mam faib ib leeg ib thooj rau cov muaj feem.
qhov twg seem yog xyom cuab tug.

phoojywg neejyag, phwvnyawm thiab kwvtij, ua nej sawvdaws tsaug nawb uas nej faib nej lub lajlim tswvyim thiab txoj kev paub kev txawj tuaj rau peb sawvdaws tau sib cog kawm.
yeeb vim ib rab teb ib tsa txuj ces ib leeg qhia txawv zog ib leeg los yeej puav leej yog txiaj yog ntsig nawb.

phooywg neejyag, yeej yog li ko hais lawm, vim tus uas tau tag simneej no yog ib tug tub hluas uas tsis tau muaj cuab muaj yig ces lawv thiaj li tsis hu muam phaum tuaj qaij kaus; lawv thiaj tsuas hu tus npawg (nam txiv dlaab npawg) tuaj qaij kaus thiab ua kavxwm.

$5 cev xub qeeg, yog muab cob rau leej twg?

the rest fo the money puas yog nyiaj kabtsem, nyiaj tub hu, nyiaj txais hluas nyuj, nyiaj tshav ntuj xwb?
cov nyiaj no ne puas yog muab cob rau tus kavxwm kwvtij?

tus kis txoj haujlwm puas yog cob cov khoom no tag xwb ces tag nws hauj lwm lawm?

yog li case no ces qaib los tsis npaj, npua los tsis npaj, hnub ncoos los tsis npaj thiab puas yog?

tus kavxwm neejtsa ne yuav siv tus tseem (tus npawg) ntag los yog siv nws tus kis xwb?

tus kavxwm kwvtij puas yog tus cuab tsav xwb?

tus kavxwm neejtsa yog tus yuav hlais tus nyuj no ntag puas yog?

koj pab piav kom ntxaws zog txog kev hlais ntsov thiab hlais ntsag thiab txiav cov tav rau txiv qeej kom sawvdaws cov uas tsis paub li kuv thiab coob tus tau kawm nawb.

the right person uas yuav coj cov nqaij no los cob rau yog leej twg?

puas yog tus kavxwm kwvtij?

koj piav ntxiv txog lub ntsov nyuj thiab lub ntsag nyuj seb yog yuav muab ua li cas?

thanks, hl cov phoojywg, nug ib lo lus ntxiv, yog ho tsis sawv thawv ne ho txawv li cas?

hl hmonglao, 1. hais txog hlais/txiav nyuj ntsuv/ntsag, ces yog ua li koj hais mas, ua li hmoob dawb ua xwb, nws tsi txawv dabtsi.
temsis cov uas noj ntsuv ces muab 1 tus tav uas nrog lub ntsuv thiab ib thooj nqaij rau tus kis lawm xwb (xob muab rau kavxim).
temsis qhov tseeb peb cov niag hmooob lees los tamsim no ces npav yoojyim lawm, ib tus txiav ib qho lawm thiab ne...
ces kuv yuav qhia tsi tau rua koj tias ua qhov twg thiaj li yog.
temsis txiav li koj piav thaum koj mus ua thawj zaug ces ok lawm ma.

2. qhov 5 dollars ntawd ces, koj twb muab rau koj tus kis thaum yuav ua qhua ntawd xwb.
hais meej meej rau tus kis tias yog nyiaj txhais xub qeej no xwb.

cov nyiaj txais ntsuv, nyiaj kabtsem, nyiaj tshav ntuj, etc ntawd ces, koj muab rua koj tus kis, ces nws mam muab rau kavxwm (koj los tau, kwvtij tus kis los tau).
yav ntuj qub qab mas, tus kis muab cob rau kavxim thaum lawd tuaj ua qhua xwb, temsis tebchaws no ces, nws muaj nws tub teev ntawv nyob ntawm qhov rooj tog qhua lawm...
ces tus kis muab cob rau lawd lawm xwb.

3. tus kis haujlwm ces, cob cov khoom tag ces nws nyob tos lawd cev xub qeej es nws mus txais xub qeej tag, ces tag li ntawd lawm ma.
thaum uas nws txais xub qeeg tag ces koj mam mus muab koj cov ntawv coj mus rau cuabtsav muab ntawg, ces koj tos lawd tshuab qeej hlawv ntawv lawm xwb.

ntxiv mus, koj tus kis cob khoom tag, ces kavxwm tseem yuav los rub cov kis los ua tsaug mo thiab.
ua tsaug mo tag, ces tus kis tshuav lub rooj (los seb koj puas yog lwm tus los hloov nws..
tibyam li nej ua)....

4. yog mas, noob ncoos tsi npaj, qaib los tsi npaj....
temsis tiag tiag mas, tus npua yuav tsum npaj, temsis tebchaws no ces, sawvdaws twb tsi npaj lawm ne.
koj npaj npua los hajyam zoo mas.

5. tus kavxim kwvtij tsi yog tus cuab tsav...
tus kavxim nws muaj nws...

6. hais txog kavxim haujlwm: cob nqaij, saib zauv mov, ua tsaug nyiaj tshav ntuj, etc...
tej no ces, neb 2 tus kavxim vajfuam sibluag, leejtwg ua yam twg los tau...
temsis, neb sis tham es muab haujlwm faib los tau...
ib tus nyob hauv tsev saib dabqhua kwvtij neej tsa, ua luag tsaug etc....
ib tus ces nyob nraum zoov pab lawd tsuav nqaij, hlais nqaij, saib zaub mov, mus tua nyuj, etc.

7. nco ntsoov tias uantej yauv mus tua nyuj ces, seb tus nyuj yog leejtwg li ntsuv/ntsag, tiag tiag mas cov no yuav nrog koj mus tua.
pivxam li tus nyuj yog cuab tsav li ces...
cuab tsav yuav tsum mus pab tua tus nyuj vim nws noj ntsuv.
thiab kavxwm yuav tsum mus tua tus nyuj no, vim kav xwm noj ntsag.

tus nyuj #2 ces yog niam txiv dab li...
ces niam txiv dab, nrog rau kavxwm, nrog rau tshwj kab yog cov mus tug nyuj..

yog lawd cov tswv nyuj mus txhij txhij lawm ces, koj yog kavxim, koj muab faib rau lawd tom chaw tua nyuj xwb mas.
yog lawd tsi mus no ces, koj coj li txog tom nteeg, koj muab cim meej meej cia es, koj mam yos ib tus qas zus muab cob rau lawd xwb.

neej yag hl, yog tias tsi sawv thawv no ces....
xyom cuab nrog rua kavxim yuav los tham seb cov nyuj es yuav tua ua noj xwb po...
los yog yauv faib thiab raws kabke thiab...
muaj 3 yam 1. yog tua noj xwb no ces, niam txiv dab los yeej tsi hu....
tsuas yog muaj 1 tus kavxim xwb.
ces cov zaub ces muab hau noj xwb.

2. yog muaj 2 tus kavxim, ces txhais tau tias sawv ntsov xwb, tsi sawv thawv...
txhais tias sawv ntsov xwb, tsi sawv ntsag, ces ua raws ntsaim li peb ua ua xwb...
temsis tsi muaj leejtwg noj ntsag no xwb os...

yeej muaj kavxwm thiab tshwj kab, niam ua mov ntag...
temsis cov ntsag ces tsi muab rua lawd no xwb os..
txawv li no xwb.

on aug 9, 11:04Â am, ***@hotmail.com wrote: phooj ywg neejyaag-- zoo kawg.
koj qhia txog nej cov hmoob leeg tej kev cai rau peb tau kawm thiab.
tsis paub lwm qhov tab sis nyob rau mn mas peb cov hmoob dawb mas peb tsis muaj $5 ua nyiaj txais xub qeeg nawb thiab tsis muaj nyiaj txais ntsov nyuj.
peb tsuas muaj nyiaj tshav ntuj, nyiaj kab tsem thiab nyiaj tub hu xwb.
thiab raws kuv paub mas zoo li nej cov hmoob leeg mas lawv tshuab zaj qeej ncej xub qeeg thiab txais ncej xub qeeg rau hnub qhua txws puas yog, tab sis peb cov hmoob dawb mas peb ho tshuab zaj qeej nceb xub qeeg thiab txais xub qeeg rau hnub sam sab thaum sawv ntxov hais xim xaus kiag.

thawj thawj zaj qeej hnub sam sab sawv ntxov ces yog zaj muab ncej xub qeeg ntag.
kuv xav tias nws make sense tshuab rau hnub qhua txws dua vim hnub ntawd thiaj muaj cov kis hauv qhua los txais.
ho hnub sam sab ces neeg twb mus tsev tag lawm.
cov niag txiv qeej lawv tshuab lawv txhais lawv lawm xwb tsis make sense dab tsi lawm.

hais txog ntshua ntawv no ces thaum ub mas yog yus yog muam phauj los yog txiv dab laug ntag no ces yus yeej coj yus ib tug txiv qeej mus ces hnub tshuaj qeej hlawv ntawv ces yus tus txiv qeej yog tus tshuab zaj qeej hlawv ntawv cob rau tus tuag ntawd ntag, tab sis niam no kav qhov yeej yim ces ci li thov cuab tsav kom cov txiv qeej pab tshuab ua ke rau lawm xwb.

kwvtijhmoob, koj hais yog mas...
peb cev xub qeej hnub qhua txig ntawd...
thaum txiv qeej coj cov qhua tuaj ces..
yug yog txiv qeej hauv tsev, yuav mus tog luag, ces luag tus txiv qeej twb muab luag fij rua yus lawm...
ces yus yog txiv qeej, yus cim zoo zoo cia...
ces ib chim txog caij yus thiaj hu txhua lawd los txais xub qeej.

hais txog nyiaj txais ntsov/ntsag, mas leejtwg los yeej muaj...
temsis peb hloov lawm xwb...
kuv xav tias ntev mus ces hmoobdawb hmooblees los yuav tsum tau hloov mus lawm.

temsis hais txog cev qeej, peb lis ces cev rau tagnrho cov tuaj ua dejnum, mus rau cov muam vauv ntxhais vauv tibsi...
ho zoo li cov kwvtij hmoob dawb ces cev rau hnub samsab...
thiab cev rau cov loj xwb...
puas yog li no ne?

ya-- hais txog cev qeej, cev qws nruas thiab cev cawv ces tiag tiag thaum ub ces peb los yeej cev rau txhua tus li thiab ov, tab sis niam no kav qhov yooj yim lawm ces tsuas cev rau cov hauv qhua loj li muam phauj thiab txiv dab laug ib tug zuj zus separate xwb ho cov me thiab cov tuaj pab dej num ces cev 1 zaug ua ke rau lawv sawvdaws xwb thiab peb yeej ua rau hnub sam sab xwb ces twb tsis muaj neeg los txais lawm.
lawv cov niag txiv qeej thiab niag cuab tsav lawv ua lawv lawm xwb.

npawg neej yag, ua tsaug kuv kawm tau 2-3 yam ua koj tuaj piav li no nawb.
koj yeej piav tau meej kawg lawm,kuv yeej yuav tau siv lub caij tom ntej.

kwvtij, nyiaj txais ntsov/ntsuv ces yog nyiaj txais ko tau xwb los mas.
hmoob dawb/leeg los tsis muab thaum ua hauv qhua tuaj nawb,muab thaum saum rooj.

hmong-lao, koj case no ces nyuaj nawb,tsis yog yooj-j yim os.

1.tus npuas koj yuav tsum npaj luag hu koj ua txiv npaws qaij kaus ces yog hauv qhua txooj lawm yuav tau npaj tus npua.
mus ci ib tug npua nqa mus.
koj ces yog tus mus phim cuab tsav lawm ntag....
yus yog tus loj lawm nawb.

2. koj tus kis yuav tsum paub-b nawb.

3. koj tus kav xwm los yuav tsum yog tus paub-b nawb.
koj tus ua tswv ces yeej tsis muaj hauj lwm,koj yog tus kwv ntshua ntawv mus ua hauv qhua.....
hnub tshuab zaj qeej hlawv ntawv ces koj yuav tau mus kwv koj ntshua ntawv xwb dhau li ces koj tus kav xwm thiab tus kis hauj lwm tag nrho.

raws li koj tham thiab npawg neej yag hais ces.
xyom cuab yuav tsum rub lub rooj txheeb nuj txheeb nqi tsuas yog tsis hais xim xwb.

koj tus kav xwm thiab tus kav xwm kwvtij ces yog 2 tug tuaj nram qab rooj,hos cuab tsav tus kis,txiv npaws tus kis xeev txwj laus,txiv qeej,tshwj kab thiab niam ua mov tuaj sab pem.

koj tus kis tsis khov ces yuav tsis paub tseb noob,koj tus kav xwm tsis khov ces yuav tsis paub txaws noob......
yog li koj yeej meem nrhiav koj 2 tug neeg khov es thiaj tsis txaj muag.

sib ntsib dua.

cov phoojywg, ua tsaug rau nej ib zaug ntxiv.
zaum no kuv yeej kawm tau ntau yam kawg.
cia siab hais tias lwm tus phoojywg los yuav kawm tau coj mus siv thiab.

hl
