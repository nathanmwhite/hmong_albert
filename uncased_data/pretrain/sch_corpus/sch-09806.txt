nyob zoo ib tsoom txhua tus, txhia niaj mus txhia zoo cav tsis ua li cas.
cas xyoo no yog ib xyoo phem niaj mus phem zoo, ntuj rub tes av rub taws.
zoo niaj mus zoo xyoo rau luag los cas niam yuav phem niaj mus phem xyoo rau kuv thiab tsev neeg.
kuv tij laug tau tso kuv thiab tsev neeg tseg yam tsis fi xov li.
kuv niam tij thiab tij laug nkawv ib nkawm niam txiv tau ua lub neej los tau 22 lub xyoo.
nyias nyob nyias chaws ces peb cav tsis paub txog nkawv tej teeb meem zoo pes tsawg.
luag tham li cas paub txij li ntawd xwb.
tiam sis tau ob lub hlis lo no kuv niam tij tau khiav tawm hauv kuv tij laug lub neej tsis koom siab nrog nws ua neej lawm.
ob leeg kuj lias mus sib faib nram court hearing tag lawm thiab tiam sis zoo kuv li niam tij thiab nws tus nus los kuj tseem tsis tso kuv tij laug tseg thiab ces kuj lias rov foob dua.
muaj pressure ntau heev rau nws ces lub friday tag los no nws cia li txov nws txoj sia lawm.

ib lo lus nquag hu rau peb ib tsoom phoojywg sawv daws.
txawm tsis sib yuav lawm los thov tswj lub siab kom tus-s vim koj los yog nws tsis ua neej nyob lawm ces peb tsawg ib tug hmoob lawm mog.
thov txhob ua li kuv tij nawb.
vim yog yus tus tau txoj kev ncaj lawm los cov nyob tom qab tau kev txom nyem.
kua muag iab kua muag daws ntws yam tsis muaj neeg teev tau.
kuv tsuas thov kom ib tsoom sawv daws rub lub siab lub ntsws kom tus-s nawb mog.
tus mob twb yuav nrhiav tshuaj, nrhiav neeb nrhiav yaig kho.
yog li txoj sia mas tseem ceeb heev rau tib neeg thiab peb sawv daws.

nov yog ib lo lus thoob xo rau ib tsoom kwvtij, phoojywg sawv daws xwb.
peb yuav muab kuv tij laug lub cev coj los tso rau pem koob hmoos on arcade street hauv nrog st.
paul no rau lub weekend los no, (1/5/2007 to 01/07/2007).

kuv vam thiab cia siab hais sawv daws tus tuaj tau los yuav tuaj nrog kuv saib kuv xyuas thiab.

ua nej sawv daws tsaug ntau rau nej lub caij nyoog.

txawjvamyias yt, nrog koj tu siab uas koj tijlaug tau txo nws txoj sia tuag tseg nws tsev neeg thiab kwv tij neej tsa sawv daws.
yog vim ua li cas peb hmoob thiaj li pheej muaj tej teeb meem no tsis paub tas li.
yog tim pojniam los yog tim txivneej lawm os lawv kwv tij hmoob aws.
nyob deb lawm tuaj nrog koj hlub tsis tau.
tsuas nrog koj tu-xx siab xwb nawb.

hmong213 yt, nrug koj tu sab.
yug txhais taw tsi nyob luas txhais khau ces yug yuav tsi paub txug luas txuj kev tsaus ntuj huv lub neej.
thov kuas koj tug tij laug tug ntsujplig moog kaaj, moog huv.

my best wishes, ms txawj vam yias, nrog koj tusiab txog koj tijlaug nws tau plam nws lub neej thiab tsis tag li nws tseem txov nws txoj sia es tseg tau nej cuab kwvtij, phoojywg, tej metub menyuam thiab lwmleej lwmtus tseg uas yuav tsis sibpomdua ib zaug ntxiv nyob rau tiam neej no.

hlubtsuas txog nej sawvdaws thiab thov vajtswv pab lub sijhawm nej ntsib txoj kev txomnyem quajntsuag no.

kuv nyuamqhuav tuaj nrog lawv qhib lub tsiab pebcaug hauv minneapolis, hubert humphrey metrodome thiab lostxog tsev hmoobhmo, monday december 30 xwb.
yog tuaj tau, mamli tuaj nrog koj saib.
yog tuaj tsis tau, thov koj ua lub siab loj mog.

kuamemiab hmong213, moobsib, thiab kuamemiab, ua tsaug rau txhua tus tau nrog kuv txhawj xeeb thiab nrog kuv thiab tsev neeg tu siab txog kuv tij laug txoj kev ploj tuag zaum no.
kuv vam thiab cia siab hais tias nej cov tuaj tau los yuav tuaj nrog kuv saib ua zaum kawg.
kuv tij laug wb lub neej mas yog yuav tham mas yeej muaj tham yeeb vim yog peb txoj kev ua ntsoj ua ntsuag yav tag dhau los.

kuamemiab, qhov nej tsis pom kuv tuaj tom tsiab peb caug metrodome tuaj pab kuv pab computer guys rau cov ntxhais nkauj ntsuab thiab tub zoo nraug mas yeeb vim yog kuv muaj chaw tab kaum lawm.
tiam sis kuv pab computer guys yeej ua tau haujlwm zoo lawm.
tiam sis li cas los yog tuaj tau no tuaj nrog kuv nyob ib tsam los ib chim nawb.

txawjvamyias txawjvam yias, koj yog ib tus neeg txawj hais lus kawg.
yog caij pub tau (muaj caij) thiab koj tsi xyeej no ho sau txog koj thiab koj tijlaug lub neej ntsoj ntsuag pub peb nyeem thiab.
kuv los kuj yog menyuam ntsuag ib yam.

nyob deb lawm mas yuav tuaj tsi tau tawm sis lub siab nrog nraim koj nawb...

ms yt es, paab koj hab koj tsev tuabneeg tu sab, taam le kuv ncu mas koj muaj ob peb tug tijlaug tag es yog tug hu ua le caag naj, thov vaajtsw hab puj koob yawg koob ntsug ntsaim koj tsev tuabneeg xyoo tshab nuav, vmged tij laug yt, nrog koj tu siab mog.
how very sad.
muaj tseeb li koj hais, txawm tsi sib yuav lawm los tsi tas yuav plaub ua ntug loj txhog qhaab uas ib tus uv tsi taus es tau txov txojsia tseg.
sawvdaws yuav tau ua lub siab loj.
txawm luag tsi kam yuav yus lawm los kavliam.
tej niag khooj ntiajteb, thiab nyiajtxiag ntawd, yog yus tseem muaj txojsia nyob yeej yuav tsum rov mus khwv tau xwb.
the sky is the limits!
yog yus rau siab rov mus khwv tejzaum yus tseem yuav khwv tau ntau tshaj qhov qub.
tsis tas yuav mus muab faib rau xaam rau lawyers noj tas es thaum kawg tshuav yus ob lub qhovmuag xwb.....
tsi tas li ntawd tseem tau txoj kev quaj ntsuag li koj tus tijlaug nej tsev neeg thiab.....

thov vajtswv los nplig nej lub siab mog........
thaum tau txoj kev li no lawm, yuav hais los twg los yeej tsis pom qab hais kiag........

noogdlej vaajmoob, kuv tijlaug muaj lub npe hu ua chavang los yog pov.
nws yog tus hlob kuv kiag.

txawjvamyias kwv txawj, ua tsaug ntau sob nyuab sab txawg has tas pov moog ntsug yawg saub,vaajtsw,puj koob hab yawg koob nyob lawm los ib nub twg peb yeej yuav tau sis puj hab sis hlub le qub, kuv xaav has tas yog pov has tau lug tsua peb nwg yuav has kuam peb cov nyob tom qaab ib leeg hlub ib leeg, vmged cherwayia, nrog koj thiab tsev neeg tusiab, txog koj tijlaug nawb.
vim peb haivneeg mhoob tseem tsi tau muaj lub zeemmuag txog txoj kev txawj kev ntse tiag tiag kom txaus...
tsi tag li los lam tuaj nrog peb cov nyob hauv sch no sib tham thiab sib cam koj yus lub qhov muag pom kev deb thiab dav li dav tau..

hais txog zaj kev no thiab pojniam thiab txiv neeg xwb--tsi tag rau ib tug li...
tus twg los zoo tib yam, yog thaum koj muaj txoj kev ntshaw thiab muaj commom interested lawm.
yog li, tus no khiav kiaglawm lawm---tseem tshuav 1000 mus 1000 tus nyob tos yus, yus ntog ib nteeg xwb twb yuav tsuab tau txog 10 tawm tus--yog li, yuav tsum tuaj kawm thiab saib peb cov neeg coj txoj kev dav dav thiab deb deb li no...
kom yus lub zeem muag thiaj li pom kev deb deb tshaj txhua qhov mus rau txhua yam...

li cas los, hais rau koj tus ua tij paub tias--nyob deb lawm, ntshe yuav tuaj saib tsi cuag thiab pab tsi tau koj--tabsi thov faj txoj kev lhub thiab kev tusiab no tuaj pab txhawb koj lub dag lub zog thiab tsev neeg xwb.

born2bemhong phoojywg yt, nrog koj thiab koj tsev neeg tu siab.
txawm li cas los ua lub siab loj nawb.
txoj kev ploj kev tua no peb txhua tus yeej tsis xav tau, tiam sis sawv daws yeej yuav khiav tsis dhau.
hnub no raug rau koj tsev neeg lawm los koj thiab koj tsev neeg yuav tau ua siab loj thiab ua ib siab lees txais txoj kev tsaus ntuj no.
tag kis, lub ntuj yeej yuav rov kaj dua rau koj tsev neeg.

txawm li cas los tsis tsim nyog koj tij laug rov txov nws txoj sia li.

txhua yam kev nyuab siab nyob rau lub ntiaj teb no yeej muaj txoj hauv kev daws tau.
kuv yuav tsis suav txim rau koj niam tij thiab nws tus dab laug nawb, tej zaum tsuas yog nkawv xav tau txoj kev ncaj ncees xwb.
kuv ntseeg hais tias nkawv los yeej xav tsis txog hais tias koj tij laug yuav xaiv txoj kev toj kev kev taug no thiab.

hl txawjvamyias-- nrog nej tsev neeg tu siab ua nej tau txoj kev txom nyem zaum no.
kuv lam nug koj hais tias ua cas zoo li nej cov kwv tij hmoob thoj kuj coob kawg thiab ua cas nej ho tsis mus siv hmoob vaj 4 lub tsev ntawd ib lub es thiaj li dav thiab thiaj muaj chaw nres tsheb.
txawm li cas los mam li tuaj saib nawb.

hl, ua tsaug ntau-u nawb.
kuv yeej tsis rau txim rau kuv niam tij thiab tus dab laug li.
vim ciaj tsis qhia neej tuag tsis qhia dab.

kuv kiag los yeej tsis paub qhov tseeb tsuas yog kuv tij laug hais tias nyuab siab txog ntawm txoj kev foob xwb.
yeej tsis tsim nyom kuv tijlaug txov nws txoj sia vim kev sib nrauj no muaj puv thoob ntiaj teb.
lub neej tom ntev tseem tshuav.
kuv yeej tsis tau hais ib lo uas tsis zoo rau kuv niam tij thiab tus dab laug li.
kuv niam tij thiab dab laug nkawv muaj nkawv feem uas kuv paub tsis txog.
tus tuag twb tuag lawm.
peb cov nyob muab qhov no coj los kawm ua lub neej tom hauv ntej xwb.
kuv ntseeg hais tias tej zaum peb tseem yuav sib hlub tshaj qhov qub tuaj thiab los tsis paub.

txawjvamyias kwv, koj cov lus noog yeej yog kawg.
yog siv taus 4 lub tsev li koj hais mas haj yam zoo xwb, tiam sis yeeb vim yog kuv tij laug txoj kev ploj tuag zaum no tsis fi xov.
nyiaj txiag tsis muaj tseg.
luag hais thaum los ua neej nyob ces los tes dawb tes pliag, thaum rov qab los rov tsis muaj tso tseg.
txhua tsav txhua yam yog poob rau tsoom kwv tij xwb yog li thiaj tau muab coj mus tso rau pem koobmoo funeral chapel.

txawm vaj tsev ti los tib neeg tsis ti es hos tuaj nrog peb saib ua zaum kawg thiab nawb.

txawjvamyias tus kwv txawjvamyias-- lam nug li xwb, txhob xav li cas nawb.
qhov koj hais ntawm koj yeej muaj tseeb.
lub week tag los no muaj ib tug neej tsa hmoob muas tuag.
nws kuj yog ib tug neeg laus thiab tab sis lawv kuj muab nws lub cev loj los tha 1 hnub nkaus xwb, tha hnub sunday ces pov tsev hnub monday 9:00am xwb.
kuv mus saib thiab mus nrog lawv nyob ib hmo kaj ntuj plaws mas txaus tu siab kawg.
tus yawg no nws nrauj poj niam lawm.
nws kuj muaj 2 tug tub tsis tau muaj poj niam thiab 2 tug ntxhais vauv thiab tab sis sawvdaws lub neej kub tsis tsheej haj thiab txom txom nyem yeej tsis muaj nyiaj los tha lawv txiv li.
cov nyiaj coj lo tha yog cov kwv tij pab xwb.
tus nyuj tua rau tseem yog loojceeb donated pub rau thiab xwb.
nyob hauv lub tsev yeej nqa nrig xwb tsis muaj neeg kiag thiab cov tuaj ces yeej tuaj nyob tib co ntsoos ntsoos xwb kuj pab tu siab.
