luag cov tub txawj ntxhais ntse sau ntawv tawm los ntev lawm hais tias peb haiv hmoob yeej yog ib haiv neeg ncig ntuj ncig teb (migratory).

thaum twg yog muab toj roob luaj ua quav tauj tag ces yeej yuav tsum sau nra khiav mus nyob lwm lub roob xwb.
yog vim li no, peb hmoob lub tsev los peb thiaj li tsis siv sijhawm los ua kom ruaj khov.
thaum peb ua tsev, peb hu sawvdaws tuaj khawb tsuag tsuag, tsa ncej tas ncej txuas, ces cuam nqeeb tsuag tsuag los vov kiag xwb ces txaus peb siab lawm.
peb nyob tsev pheeb suab xwb, tsis nyob tsev pob zeb.
peb nyob tsis muaj li kaum tawm xyoo ces peb muab toj roob hauv pes ib ncig ntawm peb luaj ua quav tauj tag ces peb txo tsuag tsuag ncej txuas ncej tas, nog nees ces peb lawv qaib lawv npua quaj sai zim ua peb ntej khiav lawm twb tsis tig saib qab thiab.
txiv plig savina sau ntawv hais li no hais tias thaum hmoob sau nra tag lawm ces, "...
on donne le signal du depart, et tout le monde s'en va, comme s'ils allaient au marche, en vrais nomades, sans laisser paraitre le moindre sign de regret ni la monidre emotion.
personne, en s'eloignant, ne se detourne pour jeter un dernier regard su la vielle maison qui l'a vu natire, pour dire un dernier adieu aux tombeaus de ses vieux parents abandonnes pour toujours sur la montagne deserte (savina, histoire des miao, p.
184, french accents in the original text eliminated).

kuv xav hais tias luag yeej hais yog lawm.
peb hmoob yeej ib txwm swm nyob tsev pheeb suab lawm tiag vim hais tias peb poj koob yawm txwv khiav tsov rog los suav teb los lawv yeej nqa tau cev ris tsho ntawm lawv lub cev los xwb.
los pw tsev pheeb suab tau muaj li 200 xyoo rau sab exias qab teb hnub tuaj no lawm.
lawm mam los peem neej dua, nyuaj nyuaj siab, txom txom nyem tsuas nrhiav ntawm tes noj ntawm ncauj xwb ces tsis nco qab qhia tej xeeb leej xeeb ntxwv hais tias thaum ub peb hmoob nyob suav teb peb kuj muaj tsev pob zeb nyob thiab no.
tsis dhau li ntawd, pheej ua tsev pheeb suab nyob ib tiam dhau ib tiam xwb ces peb poob peb tej txuj ci ua tsev pob zeb nyob lawm os hmoob es.
yog yuav kom peb ib tug mus muab av nplaum los puab ua tsev pob zeb nws yeej yuav tsis txawj puab lawm.
vim li no es lauj kiab toom thiab lis foom, peb thawj thawj ob tug nom hmoob ua muaj tsev pob zeb nyob, thiaj li tseem tau mus ntiav nyab laj, ntiav los tsuas, thiab ntiav suav tuaj ua nkawv ob lub tsev pob zeb nyob xwb.
qhov no muaj tseeb.

yog leejtwg tsis ntseeg mus noog nkawv me xeeb leej xeeb ntxwv uas tseem muaj sia nyob tau.

vim hais tias peb tsis nco peb tej txuj ci puab tsev pob zeb nyob lawm es peb thiaj li niaj hnub los tham txog tej txuj ci huab cua xwb.
qhov peb niaj hnub los sib cav hais tias peb yuav siv los lus askiv hais tias peb yog "hmong" los peb yog "mong" no ces yog txuj ci huab cua, txuj ci ua tsev pheeb suab nyob xwb tsis yog ib yam txuj ci ruaj nreb ntawm ib haiv neeg muaj peevxwm, muaj laj lig liv xwm, muaj keeb muaj kwm thiab muaj tsev pob zeb nyob.
nej sim ntsia peb haiv hmoob tus cwjpwm saib.
yeej swm nyob tsev pheeb suab lawm tiag tiag li.
siv siv lub npe "hmong" no los tau nees nkaum tawm nyuag xyoo ces ho tawmsiv yuav hais tias yus tsis yog "hmong" lawm, yus yog "mong" lawm no.
qhov no ces yog qhov cwjpwm muab toj roob hauv pes noj ua quav tauj tag lawm ces yuav txo ncej tsev pheeb suab es yuav mus tab dua tsev pheeb suab tshiab rau lwm lub roob kom tau noj ib ntus ntxiv xwb ntag.

hais li no yuav zoo li siab ib txhia neeg heev tabsi mas yeej muaj tseeb thiaj li hais.
yog peb yog ib haiv neeg thoob tsib to nrog ces peb yeej pom lawm hais tias tamsim no twb tsis tau txog lub caij lub nyoog ua peb haiv hmoob yuav los sib cav txog tej xwm txheej me me li no.
peb twb tsis yog "hmong" los puas yog "mong" li.
peb nyob lub tebchaws twg ces peb yog haiv neeg ntawm lawm xwb.
nyob ameskas ces peb yog neeg ameskas, nyob thaib teb ces peb yog neeg thaib, nyob suav teb ces peb yog neeg suav, etc.
etc.

yog peb yuav los sib tog txog peb lub npe mas cia muaj ib hnub es yog nkauj ntxuam nqis los lawm tiag tiag es peb nrog luag muaj ib lub tebchaw lawm no ces peb mam li los sib pov npav seb peb nyiam lub npe twg dua xwb tsis lig li.
tamsim no tsis tas peb yuav los sib cav txog tej xwm txheej me me quav li no rau luag cov haiv neeg muaj peevxwm, noj tau hais tau, muaj teb muaj chaw ua luag lub npe los nrog peb txiav txim li.
qhov peb niaj hnub sib cav no ces yog peb tab tom yuav pib tsev pheeb suab dua xwb.
peb tsis tau tsim muaj "foundation" los cia li txhos ncej txuas ncej tas thiab vov nqeeb rau lawm.
nej sim xav mas.
txawm hais tias peb sib tog sib tog es luag txiav txim kiag hais tias cia peb siv lub npe "hmong" no xwb los peb yeej nyob tsev pheeb suab xwb.
txawm luag cia li txiav txim kiag hais tias cia luag hu peb hu ua "mong" no los peb yeej nyob tsev pheeb suab xwb.
ho txawm luag ho hais tias cia siv ob lub npe tibsi no los peb yeej nyob tsev pheeb suab xwb.
siv lub npe twg los luag yeej saib peb ceb muag tsawv li theem qub ntawm luag daim av xwb.
peb twb tsis muaj teb muaj chaw ces lo twg los yuav pauv tsis ntxiv li.

qhov ua peb yuav hu peb li cas, cia hnub twg peb lub sijhawm los txog, peb haiv hmoob sawv nrog luag sib luag peb mam li los sib tham dua.

cia kuv muab ib qho qauv los rau nej cov ua txhawj tsawv xav vim hais tias tej keeb kwm zoo li no twb muaj tshwmsim rau lwm haiv neeg los lawm.
xws li cov neeg thaib, phi npoo xoom khaam twb tsa nws lub tebchaw ruaj nreb lawm nws mam li los tshaj tawm xyoo 1939 hais tias nws haiv neeg yog "thai" tsis yog "saimese" no.
thaum ntawd luag lwm teb lwm chaw mam pauv lub npe "siam" no mus ua "thailand" ces thiaj li muaj lub npe "thailand" no tshwmsim los nyob hauv tej pheeb teb (map).

niam no cia peb rau siab ntso rau peb tej haujlwm, hlub peb tej yaus, txhawb nqa kom lawv muaj kev txawj ntse, kev peevxwm, qhuas kom lawv nrog luag muaj plhu ntxhias thiab pom hais tias tus neeg hmoob los yeej muaj nuj nqi ib yam li luag thiab.
cia peb sib tuav tes sib sau los ua ib pab txhawb nqa ib lub huam phiaj kom peb nrog luag lwm haiv neeg sib txig tso.

nej puas xav hais tias peb lub npe ces cia peb ua siab ntev lam siv lub ua luag twb paub lawm, lub ua peb cov hlob mam los tsim dua tshaj tawm rau xyoo 1969 hais tias peb tsis yog "meo" peb yog "hmong" no, es cia muaj ib hnub yog peb haiv hmoob tsa muaj ib twg phis npoom xoom kham tawm los es nws muaj peejxwm tiag tiag li, tsa kiag tau peb muaj ib daim av lawm tiag peb mam li los tsim kom muaj kev lig kev cai, muaj constitution, ces thaum ntawd peb mam li los tham txog hais tias luag yuav tsum siv los lus askiv twg hu peb ntxiv mus no puas tau thiab?
yeej tsis lig li os mog.
qhov no peb tos tau.
tamsim no peb muaj lwm yam loj tshaj ua yuav tsum tsim kho thiab keb mus sai li sai tau.

-m **kuv nyiam li koj hais thiab mas.
lub npe txawm yog yuav muab hu licas los yeej tau kawg.
tiam twg peb sawvdaws tsim txyiaj, muaj vaj muaj tsev pobzeb, muaj laj kam zoo ua, ua nom ua tswv, be owner of companies, industries, etc...
tiam ntawd tab txawm peb muab peb lub npe hloov mus hu ua "tu aub, tu dev" los neeg ntiaj teb yeej yuav saib taus peb.
for example: if i am a janitor and drive a mercedez, lexus, or bmw, no one would respect me.
instead, people will look down at me even more.

maina, tos li tsis pom koj tau ib ntus no lawm los vim yog koj rov mus kawm ntxiv lawm ne.
kuv zoo siab rau qhov tam sim no koj txawm thaum ub lawm.
tam sim no koj pom kev tseeb me ntsi lawm tiag.

kuv twb yeej hais lawm hais tias, yog misliskas muaj ib qho parade, tsis txhob nqa rab niag qeej hmoob mus tshuab mib mib mawb mawb yuav ua rau lawv luag yus xwb.
yog xav tau respect, yuav tsum nqa misliskas ib tug chij (flag) mus nyoj thiaj li tau.
the same is in laos, china, france, etc..
raj qeej ces tsuas cia rau tom meszias saib xwb.

tau zoo nyob kam tsij nyob twj yum, txhob tham tham txog tej niag kev tseem yuav mus txeeb kom tau ib lub teb chaw los ua yus lub.
peb txoj hauj lwm tam sim no ces yog (1) kav tsij rau siab ntso rau yus txoj hauj lwm, (2) hlub yus tej pojniam me nyuam (3) saib tej kev lig kev cai ntawm lub teb chaws yus nyob ntawd kom muaj nuj nqis, (4) txog caij mus vote ces mus vote xwb, (5) yog yus muaj peej xwm tiag ci li tsa tes (nominate yourself) rau pej xeem vote saib puas tau ua tus coj xwb.
dhau tej no lawm ces yog hell lawm xwb, even nkauj ntxuam thiab xeem xais are also only hell lawm xwb.

-cha.

cha, kuv lub siab yeej keev xeeb puag thaum kuv muaj peb xyoo es twb txawj txawj kwv txhiaj los lawm.
kuv yawg ua xuas ncaus ev ev kuv khiav nyab laj thaum peb ua cob fab hais li ntawd rau kuv.
koj tsis ntseeg kuv muab nws xov tooj rau koj koj mam hu mus noog nws vim hais tias nws yog tus paub kuv zoo tshaj plaw hauv lub ntiajteb no li.

tamsim no nws muaj 99 xyoo lawm.
yog hais tias muaj li kuv yawg hais no mas kuv xav hais tias ntshe kuv yeej tsis tau pauv thaum xub xub pib sch rau niam no tabsi mas ntshe koj ho pauv lawm.
koj lub tswvyim loj hlob thiab koj txoj kev los txais totaub kuv cov lus pauv lawm ces koj ntsia zoo li kuv pauv lawm xwb.
tsis dhau li ntawv, ib tug neeg no peb yuav tsum pom nws nyob rau ntau ntau lub "situation" peb thiaj li yuav paub nws lub laj lim plab plaw thiab nws lub siab vim hais tias nws tsis yog muaj ib lub xeeb ceem xwb es yuav muab tib lub xeeb ceem no los siv rau txhua txhua lub sijhawm thiab rau txhua txhua tus.
cov neeg tswvyim me thiaj li muaj ib lub xeeb ceem xwb ho cov neeg ua ntse siv tau thiab mas nws tam li nplaim dej.
nyob ntawm lub hnub ci qhov twg tuaj ces nej ntsia ces nws yuav muaj cov kob liab, kob dawb, kob ntsuab, los puas yog lwm kob tawm tuaj mus cuag nej lub qhov muag.
yog lub sijhawm pauv lawm, yog cov neeg uas nws nrog sib raug ntawd pauv lawm, los puas yog nej lub chaw ua nej sawv ntsia tsom nws pauv lawm ces yuav zoo li nws pauv lawm thiab.
nej cov neeg txawj ntse nej yeej paub tej kev tseeb dog dig ua hais txog tibneeg tus cwjpwm no lawm.

tsis tas kuv yuav los hais rau nej dua.

hais txog hmoob txoj kev npau suav, nws tsis yog ib txog kev npau suav vwm los puas yog tsis muaj nuj nqi.
qhov hmoob tsis muaj tebchaw tsuas yog vim hais tias hmoob tsis tau ntshaw txaus xwb.
ua li kuv twb hais hais nej los lawm os yam ua hmoob ntshaw, hmoob twb muab tau rau ntawm tes lawm.
hmoob ntshaw nyiaj, ntshaw npe nom npe tswv, ntshaw muaj niam hlob niam yaus.
peb yam no hmoob peem tsheej lawm laiv.
nej xav kom kuv muab evidence los kuv yeej muab tau rau nej li lawm ntag.

tabsi kom nej totaub hais tias thaum kuv hais txog "hmoob lub tebchaw", kuv tsis yog hais txog daim av ua muab los tuav tau ntawm tes xwb.
kuv hais txog hmoob cov tswvyim xws li los lus ameskas hais tias "abstract ideology" thiab.
yog hais txog daim av rau hmoob faus hmoob tej pob txha ces qhov yuav muab kom tau yeej tsawg nawb.
kuv tsis yog ib tug neeg vwm los puas yog neeg tsis looj peem.
kuv yeej paub tseeb li no.
qhov yuav tau ib daim av yeej tsawg tabsi tsis yog "impossible".
peb ua neej ces yav tom ntej yog peb li ntag.
yog hais tias peb muaj kev cia siab thiab ntsia ntsoov peb lub huam phiaj ces yeej tsis muaj ib yam ua peb ua tsis tau li.
tabsi qhov tseem ceeb tshaj ua muab tau ib daim av los ua hmoob tug ua kuv siv tib los lus hais tais "hmoob lub tebchaw" no los duav thiab mas yog txujci thiab kev huam vam ntawm peb haiv hmoob.
thaum kuv hais tias "tebchaw hmoob", kuv hais txog txoj kev uas hmoob ntsia hmoob muaj nqi ib yam li luag thiab hmoob txawj ntse xws luag es tsis poob qab li lawm.
hais txog qhov uas hmoob muaj kev thajyeeb nyob xeeb thiab muaj huam vaj sib luag nrog luag.
yog hnub twg hmoob peem tau tej yam no ces yog peb muaj tebchaw hmoob lawm ntag.
hnub ntawv ces yog nkauj ntxuam nqi rov los lawm ntag.
kuv xav hais tias thaum hmoob zoo li no lawm ces tej nyuag lus me me ua yuav los tawm tswvyim hais tias hmoob yuav sua hmoob lub npe ua ntawv askiv yuav sau ua "hmong" no los "mong" no yuav tsis tseem ceeb lawm.
qhov ua peb tseem pheej niaj hnub muab tej yam me me xws li ib los lus es txawv tib tug nyuag ntawv xwb no los sib cav sib cais ces yog vim hais tias peb tseem pom kev txij ntawm peb lub taub ntswg xwb es tsis pom lwm yam tseem ceeb tshaj lawm.

kuv hais li no tabsi nej tsis txhob xav hais tais kuv tsis pom zoo nej siv los lus sau hais tias "mong" no nawb. "
mong", "meo", "hmong", "miao", tej no ces ua li kuv hais uas peb tsis muaj tebchaw ces peb yeej yuav "standardize" tsis tau.
yog li leejtwg yuav sau li cas los nyob ntawm nws nyiam tsuav nws siv kom muaj paus muaj ntsi xwb.
yog hais tias peb pom hais tias nyias muaj nyias kev thajyeeb siv no mas thaum luag lwm tus siv los hais tias "hmong" peb tsis txhob mus cuam tshuam luag thiab thaiv luag kev, txo luag taw.
cia luag tsa luag txoj cai es thaum twg peb ho yuav kom ameskas tsa ib txoj cai hais txog "mong" los peb mam li siv los ntawd xwb.
qhov no thiaj yog peb hwm luag ib yam li peb hwm peb.

ntawm kuv lub siab mas kuv yeej tsis yuam leejtwg tabsi kuv xav kom sawvdaws los txhawb lo lus hais tias "hmong" no vim hais tias los no yog lo ua muaj "historical significance" rau peb haiv neeg.
lub sijhawm ua vp thiab yd lawv sawv los tshaj tawm hais tais peb yog "hmong" peb tsis yog "meo" no mas yog ib lub sijhawm tseem ceeb heev li rau peb haiv neeg.
peb yuav tsum nco ntsoov hais tias hnub ntawd ces peb haiv neeg ciaj siav kiag thiab nqus tawg tawg lo pas huav lub tebchaw los tsuas yam li tus menyuam ua niam yug pob nthav hauv plab los ntag.
hnub ntawd peb haiv hmoob sawv kiag ua ib tug neeg tsis yog tus dev nkag chib noj ntawm luag rooj xwb lawm.
peb hmoob tej me roj ntshav twb ntws npaum dej naj khoom lawm es peb mam muaj peevxwm sawv los nthe peb los hais tias, "peb yog hmoob" no xwb.
aub, ua li cas lub sijhawm yuav los txog kiag lawm ntag, tsim nyog peb yuav tsum khaws peb tej keeb kwm no rau peb tej xeeb leej xeeb ntxwv.
dhau li ntawd, los lus no twb pib loj hlob zuj zus tuaj mus rau neeg ntiaj tog qaum pe twb pib paub zuj zus tuaj lawm thiab.
ua li es peb tsob nyuag txiv duaj nyuam qhua pib ua kaus xwb ces peb tawm siv yuav maj maj muab cai.
yog peb cai tamsim no ces tuag kiag xwb.
nej twb pom qhov no tshwmsim hauv ca lawm los sav.
cia nws nyob nws, cia nws loj hlob, tawg paj txi txiv, ib hnub twg peb mam rov los sib pov npav tsis lig li.

peb lub npe tsim txiaj peb twb them roj them ntshav los lawm os mog.

nco ntsoov qhia peb cov me tub me nyuam li ntawv nawb.
tsis txhob sib tog sib ceg ua ncauj liab vog li no.
yog peb yog cov coj es peb twb tuav tsis tau peb lub npe ces peb tsis tas yuav mus xav hais tias peb yuav qhuab qhia tau peb tej me tub me nyuam kom lawv pom lawv muaj nqi es tsis txhob tua tua lawv tus kheej no li os.
qhov peb cov menyuam hmoob dhua tshaj plaws ces yog qhov ua yuav ua ib qho dabtsi los cov niag laus pheej sib tog cuag dev xwb tsis paub hais tias yam twg yog yam tseem ceeb tshaj ntawm peb lub neej li.
yam tseem ceeb yog peb tej tub tej ntxhais ua ntsia ntsoov peb thiab tos ntsoov hais tias peb yuav los coj lawv tes mus rau qhov chaw vam meej li cas no xwb.

menyuam hmoob txoj kev hwm lawv tus kheej yog los ntawd lawv txoj kev hwm niam hwm txiv los.
ua ntej menyuam hmoob yuav sab lawv muaj nqi thiab hwm lawv txoj siav, yuav tsum yog lawv hwm cov ua niam ua txiv.

tabsi nco ntsoov hais tais, ua ntej lawv hwm cov ua niam ua txiv, cov ua niam ua txiv yuav tsum txawj coj thiab txawj sib raug.

-m respected mai na, koj sau cuag li peb hmoob yeej ib txwm nyob pem toj roob xwb.
tiamsis qhov tseeb tiag mas puag thaum ub peb hmoob yeej nyob nram hav tiaj nrag ua ntej mam li khiav mus nyob pem toj roob.
qhov peb hmoob khiav mus nyob pem toj roob los yeeb vim yog cov niag suav nam liaj ia tebchaws, txeeb hmoob av, tua hmoob, ua tsov ua rog, es hmoob thiaj li tau khiav mus nkaum thiab nyob pem toj roob tau txhiab txhiab xyoos los no lawm xwb.
thaum ntej hmoob yeej nyob av qis, tiamsis vim muaj kev sib ntaus sib tua nrog suav, hmoob thiaj li khiav mus nyob pem toj roob los txog niaj hnub nim no.

sib hlub
