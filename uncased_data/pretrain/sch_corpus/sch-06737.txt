cov phoojywg, nov has tas hmoob dawb hab moob leeg lub cub tawg tseem taab tom kub ntaiv kawg nkaus nyob rua california nua puas muaj tseeb?
nov lug paaj lug-cua tas cov hmoob dawb muab peb cov moob leeg ib tug laug tsawm, tsawm ntsoog taag le nua es mej cov nyob fresno hab huv lub xeev california puas paub le caag?

ms lub sijhawm nuav...
yog caij ntuj kublawm....
xaav txaav dleb dleb cub tawg....
cov tuabneeg kws nyam suavtawg hlawv txhaij le nyob ze, nov,hab pum xwb...

yaweh -- posted via mailgate.
org server - http://www.website.net hmoobsib, koj hais hmoob dawb muab hmoob lees "tsawm tsawm ntsoog tag," puas muaj tseeb tiag?
kuv thov kom tsis txhob ua tej yam ruam ruam li cov hmoob kub xaj, co pro-ntr hos ib co anti-ntr nyob st.
paul thiab lau, txog kawg tseem rov los sib tua thiab.

pov lus paj lus cua: tab txawm muaj tseeb thiab cuav los, kuv xav tais hmoob cov coob yeej tsis tau xav tias hmoob dawb thiab hmoob lees tsis yog tib haiv neeg.

ib leeg hais tsis tau coob tus lus: peb yeej paub lawm hais tias muaj tej tus neeg, yeej tsuas xav rau nws tus kheej xwb, tsis xav rau coj coob thiab lub hom phiaj ncua deb.
thaum cov no tau los lis lub luag hauv lwm rau kwv tij neej tsa hmoob ces lawv tseem muaj ntsis xav tias lawv yog tus uas sawv cev rau ib pab ib pawg lawm ntag, tab sis tej lus lawv hais ntawd yog lawv hais raws li lawv siab nyiam thiab xav tau xwb, tsis tau yog tag dho hmoob cov coob.
yog peb yuav muab lawv tej lus ntiag tug (personal) los khawv ua kev khib thiab tu siab ces peb yeej yuav muaj kev ceeb nyeej mus tas li xwb.

lub caij tsis zoo: tam sis no mas hmoob tab tom nyob rau ib lub caij tsis zoo kiag li.
dyd tau sau ib phau ntawd rau lub npe tias "hmong at the turning point ", 10 tawm xyoo dhau los lawm, nws tau nyaj tseg tias hmoob lub neej qhov zoo tseem nyob tom ntej, thaum hmoob cov tub kawm txuj, ntxhais kawm ci los ua cov coj lawm.
tab sis thaum ntawd yog thaum hmoob tab tom sib tw kawm txuj ci, dhiav kev txawj kev ntse.
tab sis tsam no, coj neeg ntawd kawm tiav thiab dhiav tau lawm.
cov neeg no nyias paub nyias qhov, nyias pom nyias yam, yog li tsam no peb hmoob los poob rau ib theem tshiab, theem no yog peb qhov breaking point lawm (history repeat itself in a circle).
yog peb tej neeg txawj ntse tsis txawj sib coj sib yoog ces peb tej kev sib txheeb sib ze uas peb poj yawm txws koob ib txws coj los es peb tej ua tij ho kho tuav khawg tseg rau peb ntawd yuav poob ploj mus.

kev foom kev khaum: yog tias qhov breaking point no ua rau hmong sib tawg tiag ces tshe yog hmoob yeej yog ib haiv neeg khaum lawm tiag.

hmoob thiab ua neej tsis muaj teb muaj chaw, tsis nrog luag vam meej.

yus niaj qhuav los nyob npaj tau tsheej cuab tsheej yig, tus tau liaj tau teb ua, tu tub tu khiv hlob tiav ib txheej xwb.
nyias tseem siv khav khav nyias, tseem siv muab yus cuab kwv tij neej tsa dhuav pom tseg tas.
qhov no qhia tau hais tias peb hmoob yeej tsis yog ib hais neeg sawm zoo.
yus tsuas paub sib txhawb sib pab thaum yus pluag uas tsis tau muaj dab tsi li xwb, thaum yus muaj, yus ua tau lawm ces yus ho tsis paub sib zam sib kho kom kom zoo kom ruaj ntxiv mus li luag lwm pej kum haiv.

kev cia siab tseem muaj: kuv xav hais tias yog peb txawj xyaus mas tej breaking points no yuav ua rau kom peb paub ua peb lub neej kom ruaj khov ntxiv mus xwb.
tsis txhob cia ib ob tus neeg los mus dhuav peb cov coob tus lub hom phiaj.

ib tsoom phoojywg moob, kuv xaav tas peb xob muab tej yaam very sensitive issue nuav coj lug pav ntxiv lawm vim tas yawm moob leeg nraug tshev los tej zas yog tshev yawm ib leeg xwb.
tsis yog has tas yawm yog moob leeg es txhaj nraug tsev.
peb ib tsooj phoojywg moob, tsis has moob dlawb los moob leeg peb yeej tsis muaj teeb meem kev tsis sib tos taub, kev has lug ntawd qhov dialect, kev nyob, kev noj kev haus, no cultural and traditional differences.
peb twb tsis tau siv translator or interpretor rua koj hab rua kuv le thaum peb has lug, los yog thaam pej.
peb yuav tau xaav tas 1.3b tug suav has lug muaj ntau caum dialect tabsis puab twb tsis muaj teeb meem vim le caag peb moob muaj 2 dialect xwb es suav dlawg yuav sib caav zoo le dlev sib txeeb nqaj noj.
zoo le peb tsis yog ib haiv tuab neeg muaj lub zeem muag zoo tabsis peb yog ib paab tuab neeg phem tsis xaav rua nruab nraab, kuv xaav tas kuv yog tug txawj, koj xaav tas koj yog tug ntse.
ce peb txawm tsis kaam lug sib fim, sib khu, sib qhuab, sib qha, sib coj.
yog moob tsis hlub moob leej twg yuav hlub moob?.

tony nyob zoo tobe, kuv to taub koj cov lus zoo thiab xav li koj hais.
yuav tsum cia ib txhia coj li ntawd thiab mas thiaj ua rau sawv daws nquag sib tw ua neej me ntsis.

movtshua, ms hehehehehe...
charlie, koj ua ntsuag khav peb hwv ib tsam ces muaj tus tuaj co peb lub nyuag nkoj txeeg, nkojvum quav nyab ces peb ri mus thoob teb os.
le caag los xij peem, kuv txawm muab miv ntsiv quav rua huv lauj kaub zaub lawm los mej suav dlawg laam nrug noj ces tsi ua caag mas.
hehehehehehe...

movtshua, ms cov npojyaig, kwvluag: yog tas yug paub tas yus tug kwvtij moob los tsoom kwvtij moob/hmoob yeej tsi thoob tsib txaus ces txawm ua lub sab dlawb paug coj hab qha.

ua neeg nyob ces ib leeg tsuas muaj nyog ib txuj sa xwb.
yug txawm ntse npaum twg los yog yug coj lub sab phem ces luas yeej paub ib nub xwb.
thaus luas paub lawd ces luas yuav cuab ntxab tog yug.

le caag los kuv ntseeg le tobe has.
feem coob tsi xaav hab coj le ntawd.

sis ntsib dlua, ms moobsib, qhov tseeb, peb haiv hmoob, tsis hais hmoob lees, hmoob dawb los sis hmoob txaij yeej sib haum xeeb, sib hlub, sib pab dua li 30/40 xyoo dhau los.
dhau li ntawd, tsis hais xeem yaj, xeem hawj los sis xeem dab tsi, peb yeej txawm sib hlub tshaj li 30/40 xyoo dhau los.
qhov no yeeb vim peb raug luag lwm haiv neeg tsim txom thiab saib tsis tau, tsis tag li ntawd, peb tau kawm txawj kawm ntse ntau dua li yav dhau los.

nyob rau lub zwj ceeb no, tsuas tshuav ob peb tug nyug neeg uas nws thiaj pheej tseem coj lub siab ciav cais haiv (racist) lawm xwb.
yog hais tias tus neeg ntawd, nws pom npiaj toog cem num yag ces nws yeej cia li xyav hais tias hmoob dawb cem hmoob lees lawm.
yog nej leej twg tsis mloog kom tog ces nej yuav cia li ntseeg yuam kev tej niag neeg taug nyeg ntawd.

vam hais tias peb cov tuaj sib txuas lus hauv sch no yuav tsis yog ib tug ntawm cov neeg taug nyeg ntawd thiab peb yuav yog cov neeg mloog tog uas tsis lam ntseeg tej niag neeg tau xaiv hais lus.

sib haumxeeb mog hmoob, hl cov kwvluag!

kuv tsi totaub yog vim nyuas tsuvtum twg, caag yuav muaj plug ualuaj.

nwg tsi hum moob leeg ces nwg yeej tsi hum hmoob dawb tuab yaamnkaus, nwg los yeej tsi hum maab dub hab maab dawb les hab.
ca nwg moog nyob nwg ib lub tebchaw kuv yeej tsi ntsaws.
cov kwvluag, peb sib totaub peb yuav tau sipaab sihlub, tsi xob cibnyeej has tas koj yog moob leeg, kuv yog moob dlawb, peb puavleej yog moob.
txawm nyag has nyag lug, nyag nyob nyag vaaj nyag tsev los peb muaj noj muaj haus, noj hau ua ib kes.
yog yug xaav halug moob leeg los has kuam zoo, yog hos xaav halug hmoob dawb los has kuam zoo.
koj yog ib tug coj, yuav coj moog rua nruab nraab tsi xob ua kib ib tug twg, thaum halug tsodlaj tsoluag tsi xob muab kawg ua lub chaws chim.
peb cov nyob huv sch nuav muaj ib raab thuam tuabneeg mob dlaug, koj yeej hatau, tasis yuav tsum yog koj ib tug phoojywg koj meb sib paub zoo yuav hales caag los tau.
yog koj post rua huav sch yuav muaj tuabneeg coog~ tuaj nyeem.
yuav muaj cov taublaumqhov, cov thoobtsib, cov tsis paub qaabhau los puavleej tuaj nyeem tau.
thaum zoo lenuav lawm txhaj les nrov thoob lub dlajteb, peb hmmob/moob cov pro los muaj cov con los muaj, peb yuav tau muab tej nyuab teebmeem miv~ nuav tos tseg.
leej twg yog hmong yuav tsum represent the whole hmong (moob leeg, hmoob dawb, moob sib, moob ntsuab, moob dub, hmmob txaij etc....)
mas tug ntawd txhaj yog peb tug leader nawb.

ntxuabxwm history yeej proved rau peb pom lawm hais tias hmoob yeej yog ib cov neeg nyob vam meej tsis taus txij li thaum hmoob xeeb txawm los mus.

qhov reason tej zaum yuav yog li nej ib co tau hais tias, "vim hmoob khaum lawm."
peb yeej txhua tus yeej hnov los lus hais tias, "thaum twg yog zeb tawg paj, tsua txi txiv thiab dej ntws nce toj mas hmoob thiaj mam vam meej."
qhov no txhais tau li cas?
qhov no txhais tau hais tias hmoob yeej yuav tsis muaj txoj kev vam meej tas mus ib txhis li vim it is impossible for river to flow up stream.

yog muab saib raws history, qhov teeb meem "khaum" ua rau hmoob vaj meej tsis taus yog, thaum peb hmoob tuag yuav tas es tshuav tsawg tsawg tus lawm xwb no ces sawdvaws txawj sib hlub heev kawg li.
sib ncaim es rov sib pom mas txawm tsis txheeb ze los yeej quaj ua kua muag poob pawg lug xwb.
tab sis thaum nyob ua ke coob zuj zus tuaj thiab txawj ntse zuj zus tuaj lawm.
thaum no lau, thaum hmoog self-destruction rov begins os.
this simply kept repeating one after the other.
qhov tseeb tiag yeej vim yog hmoob "khaum" lawm tiag.

-cha.

kuv los kuj xav tib yam li nej thiab.
muab ua tib zoo xav, nyeem keebkwm hmoob thiab mloog dab neeg, kuv xav tias lub ntuj qub qab nyob tuam tshoj (china) teb ntshe peb hmoob yeej tau ua txhaum loj heev lawm tiag.
tej vij sub vij sw no thiaj awv peb hmoob mus ib tiam rhau ib tiam ib teb rhau ib teb.

peb yeej hnov hnov dab neeg lawm tias hmoob tus huab tais muaj zoo hwj huaj.
suav tua tsis tau tawm sis thaum khawg yog hmoob ua tus tua vim raug suav ntiav.

cov vij sub vij sw no pheej los tshwm sim rau hmoob raw li ram no: 1. cov vwm (caub fab/phim npab) - cov nov, kuv xav tias yeej muaj ib tug xyw los tshoj lawv tas zaj tas zog.
tus xyw no muaj qee zaus nws kuj los pov hwm pov yawm thiab pab lawv qee zaus kom tau li hais tiag.

2. kev pua tshoog - thaum hmoob muaj kev vam meej, zoo zuj zus ces teeb meem, plaub ntug, kev sib ntau sib tua sawv tawm tuaj ntag.

xav tias lub neej qub qab, yog vim cov laus tsis txawj ntaub txawj ntaw es thiaj muaj kev tsis sib haum xeeb.
ua cas tuaj rau tebchaws no, hmoob muaj kev txawj kev ntse, kev kawm ntaub kawm ntaw lawm los tseem muaj teeb meem tib yam nkaus - tus cancer tsis sib haum xeeb nyob rau hmoob lub neej yeej tsis ploj lis.

yog li no, peb sawv daws ua dab tsi, tham dab tsi, sib cav nyob hauv sch no lo tib yam nkaus.
kuv thov thov thov thov thov thov nej kom ua tib zoo xav tso mam sau.
xyuas kom meej meej tso mam ntau ntawv tsam to nco peb sib tawg, sib tua mog....

muab ua tib zoo saib, tsis tsim nyog peb hmoob sib cav, sib ceg, sib ntxhub, thiab muaj plaub muaj ntug hlo li.
mus ntsib ib tug hmoob, yog tsis nug txog nws pab nws pawg nws poj nws ces xwb.
yog nug txog ces yeej sib txheeb sib ze (yog kwv yog tij los yog neej yog tsav) tag li xwb.
yog li thov sawv daw sib hlub mog.

ua tsaug, teeb
