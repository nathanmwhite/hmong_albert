hnov xovtooj cua hmoob tshaj tawm tias peb cov kwvtij hmoob tau muaj kev sib tawm tsam nrog tsoomfwv nplog liab cov peebzeej.
peb cov kwvtij hmoob nej xav li cas rau ntawm lub npe haiv hmoob?
luag tua peb haiv puas mob peb siab?
luag tua peb ib tug kwv, ib tug tij puas mob peb siab?
luag tua peb yam peb tsis muaj kev txhaum nej xav li cas?

peb hmoob zoo li cov moslwj thiab nas ncuav rau luag tua unlimit nyob laos 34 xyoos nej xav li cas?
cov nas thiab moslwj teb chaws no luag tsuas pub tua muaj caij thiab muaj limit.
peb hmoob puas muaj siab muaj ntsws, peb puas paub hlub hmoob?
los yog peb tseem nyhos tias tim hmoob tsis zoo.

thaum twg peb thiaj mam kam nres lub npe haiv hmoob?

x z twb muaj nej coob leej sawv los nres ces zoo heev lawm.
leej twg kom nej mus tsa huabtais hmoob, tebchaws hmoob, vaj hmoob mad?
kuv mloog xovtooj cua hmoob thoob qab ntuj txhua hmo ses nej yeej hais tias tswvntuj yawm saub yeej tso vaj hmoob tus dawb huv los cawm haiv hmoob lawm no las as...
huabtais vaj hmoob twb qw qw txhaws qa tag lawm ces yuav tsum cia yawg ua ib tus tso.
nyaj hmoob yuav tuag tsi tu noob.

py xavzoo, yog koj muaj choice, koj yuav npo 500 tus moob nyob hav zoov los koj yuv npo 500,000 tus moob nyob nram nroog txoj sia?
yog hlub moob tiag, ua li cas ho txw kom 500,000 tus moob ua tej yam kev txhaum es kom luag zoo muab hlais cajpas ma?
tsis txhob cia history repeat itself dua lawm nawb.
moob raug luag tua li tua nas thiab tua mos lwj tau 34 xyoos no xwb txaus heev lawm mog.

moob yuas moob, yuav ruam cas tsis ruam kom txaus hlub es yuav ruam tsab ntse kom txaus luag nplos hmuv xwb; yuav ruam cas tsis ruam kom txaus nyiam es yuav ruam tsab ntse kom txaus luag nplos riam xwb nas moob.

hl xyeej tsawb tsis xyeej coob.

npawg hmong-lao, kuv los tsis muaj choice, koj los tsis muaj, tas nrho peb hmoob tsis muaj li os nawb.
ua neeg zoo los raug tsim, ua neeg phem los raug tsim tib yam.
hauv st.
paul twb pom hmoob mob siab tej ntwb ntu, qhov twg los hmoob yeej muaj kev mob siab.
nyob laos los yeej tsis kaj siab vim luag hlais txias txias.
hmoob twb tsis ruam tas thiab ne, cov ntse zog kuj ho thau lawv tej tswvyim ntse los siv thiab seb puas txav tau ib taw.

tej kuv hais mas tsis xav kom hmoob mob siab ib vuag tas ib vuag ntxiv tag ib sim ntuj.
txog caij hmoob yuav tau tawm cujpwm tshiab tuaj cawm tso hmoob lawm, txhob hais tej lus hem hem neeg, yuav tau saib ntiaj teb li kev ua neej thiab seb cas luag ho dim mus nyob tau luag tsis thawj leejtwg.
peb hmoob yeej yuav txawj nrhiav lub npe haiv xwb thiaj xaus, kavtsij pib tham kom hmoob lub qhov muag qhib.

x z xav zoo, thaum ub haiv neeg israel tsis mloog vajtswv lus thiab tsis ntseeg vajtswv, vajtswv thiaj rau txim rau lawv lawv raug mus ua haivneeg egyptian qhes tau 400 xyoos lawv lub txim mam tag, vajtswv mam li rov tsa lawv los ciaj haiv dua.
peb hmoob mas tseem coj lub me siab me me nqaim nqaim, siab ho phem phem niam cais pab cais pawg li ub li no nws tsuas hais nws pab kwvtij txheeb nws ntau xwb.
tsis tag li ntawd yog sib hnug kwvtij mas tsis hnug neej seb puas txheeb ho nws mus hnug dab seb lawv puas sib txheeb dab tso mam li txheeb neej es yuav ua cas ua tau ib haiv.
tej me vajtse mas ncej tas, qhov txos, ncej kaum los muaj dab nyob tag li xwb es tswvntuj thiaj tsis foom koob hmoov rau hmoob.
nej sim ua tib zoo xav seb luag sab neeg tawv dawb luag ntseeg tswvntuj luag thiaj xub tau txais txoj kev vam meej.
sab neeg tawv daj thiab tawv dub yuav txawj thiab ntse mas yuav tsum yog tuaj kawm sab neeg tawv dawb rov qab mus txhim kho lawv lub tebchaws mas thiaj yuav vam meej.
los twb vim yog cov neeg tawv daj thiab tawv dub tsis ntseeg vajtswv es lawv thiaj tsis tau txais vajtswv txoj koob hmoov li cov neeg tawv dawb.
kuv xav tias, peb hmoob lub txim uas tswvntuj rau rau peb twb tag rau xyoos 2009 no lawm.
tom ntej no yog tus muab tau txoj ncauj xub ke los tsa peb hmoob ces nws yeej yuav ciaj haiv xwb xwb thiaj tag, tab sis yuav yog peb txawj ua thiab txawj coj.

xav zoo, kuv los pom li koj hais thiab.
txawm hmoob yuav yaim cov nplog caj tw txhuas zaus nplog tso quav tag los hmoob yeej tseem mag tua os.
thaum wb, vang pao khiav tawm teb chaws lawm, hmoob yeej mus ua noj ua haus thoob peb teb chaws tiam sis nplog muaj plus haiv vim nplog tus txiv dev yeej south vietnam, cambodia, ces nplog yeej peb teb chaws thiab office declared to eradicate the hmong.
nplog tsis yog hais xwb os, lawv ua tuag kiag lawm hmoob thiaj li ho sawv phaum rog chao fa.
the word "eradicated" the hmoob was published by one of the first hmong doctoral degree.
many of you would say, that is the old thing, stop talking about it.
well, neng yang and his two newphew's in 2008 were not old.
they are just a few years old.

hmong freedom ii, lpdr's enemy yog hmoob nyob li lub roob ntws li tus dej ntws tej zaum nplog yuav tsis tsim txom hmoob.

tsis yog moob tua nplog xwb tabsis feem ntau ces twg yog moob tua moob ntaag.

hl koj xav kom 500 tus hmoob tuag es tseg 500.000 hmoob nyob, kuv xav tias yuam kev lawm no 500 tus thiab 500.000 tus los yeej xav kom nyob tag hu si, cov muaj kev txhaum peb yuav qhia cov tsis muaj kev txhaum peb yuav pab kom txhua leej txhua tus hmoob ntsib kev kaj siab noj qab nyob zoo.

tub.

kuv pum le koj has hab..

cov tom haav zoov los yuav npu, cov huv nroog los yuav npu tabsis yog yuav ua tebchaws moob cais kawg yeej yuav tau muaj ib cov sacrify roj ntshaa mas txhaj tau, tsi yog nyob nyob txawm ca le yuav tau.
txhua haiv neeg kws yuav caj haiv mas luag yeej sacrify txug pua pua phaav tug neeg ua ntej maam tau.
moob tub tsi tau sacrify ib qhov rua kev caj haiv le.
yaav taag lug yog moob tau chaw ti hab moob laam nti kuam yog yuav tuag nub nua cais ca tuag pig kig xwb, tabsis tsi yog tiv thaiv kuam caj haiv.
nwg nuav peb yuav tau tawm lug ua haiv hab yuav tau sacrify rua txuj kev ua haiv lawm.
peb tseem yuav has txug nrug lwm haiv neeg nyob sib hum ntev npaum le caag, nwg nuav tsi yog lub caij nrug lwm haiv neeg nyob sib hum xeeb lawm.
yog lub caij peb yuav tau sawv ua haiv lawm.

npawg hmong-lao, hmoob lub zog nyob ntawm hmoob, tsis txhob mus tos ib haiv neeg twg.

tsam no sawvdaws twb txawj ntse lawm yuav tau pab tho kev rau hmoob taug, luag niaj hnub txua thiab xov luag tus lajkab kom khov li kho, peb hmob tseem sib tawm tsam thiab ntsia ntawm kotaw xwb tom ntej no puas yuav muaj hmoob lawm.
peb yuav tau mus kawm txoj kev rhawv haiv ntawm ib txhia neeg uas luag tseem tabtom niaj hnub built luag qhov case kom tsa luag haiv neeg sawv, thiab kawm ntawm luag txoj cai uas to kev ua thiaj tsis mag voj hlua.

luag muab txoj cai rau sawvdaws ua, luag tsis muaj txoj cai txwv tsis pub sawvdaws ua.
tshawb kom tob me ntsis mam tuaj sib cam nawb.
tej zaum koj lub npe muaj exact meaning: hmong-lao = 1/2 hmong and 1/2 laotian.
zan txim nawb me kwv, vim yuav tau txhais lo lus rau sawvdaws kawm.
twb txog caij lawm thiaj yuav tau hais tej lus ua tsa kom peb sawv tau ntawm tus dabntub ua tsaug zog tob tob.

x z tus kwv hmong-laos koj txoj kev xav zoo li lub sij hawm thaum kuv tseem nyob rau hauv zos doo daj kuv xav li koj hais ntag tabsis nws tsis tshwm sim li qhov koj xav ntawv kuv thiaj tawm teb chaws nawb.
yog ua li koj hais work ces niaj hnub no kuv yog nai koos pha los tej zaum twb yog general hauv koos paj chai lawm nawb.
yog koj xav paub qhov tseem no ces mus trade tij laug peem lor or lor foom qhov history xwb ces koj kawg suab ntsia nawb.
thiab txiv ntxawm faiv ntaj qhov history ces kawg koj txaj muag rau koj cov lus.
xav tias muaj hnub twg paub koj thiab tham face to face nrog koj mam qhia qhov tseeb rau koj es koj thiaj paub lub ntsiab tseeb os.

post by hmong-lao py xavzoo, yog koj muaj choice, koj yuav npo 500 tus moob nyob hav zoov los koj yuv npo 500,000 tus moob nyob nram nroog txoj sia?
yog hlub moob tiag, ua li cas ho txw kom 500,000 tus moob ua tej yam kev txhaum es kom luag zoo muab hlais cajpas ma?
tsis txhob cia history repeat itself dua lawm nawb.
moob raug luag tua li tua nas thiab tua mos lwj tau 34 xyoos no xwb txaus heev lawm mog.

moob yuas moob, yuav ruam cas tsis ruam kom txaus hlub es yuav ruam tsab ntse kom txaus luag nplos hmuv xwb; yuav ruam cas tsis ruam kom txaus nyiam es yuav ruam tsab ntse kom txaus luag nplos riam xwb nas moob.

hl xyeej tsawb tsis xyeej coob.

tus kwv hmong-laos koj txoj kev xav zoo li lub sij hawm thaum kuv tseem nyob rau hauv zos doo daj kuv xav li koj hais ntag tabsis nws tsis tshwm sim li qhov koj xav ntawv kuv thiaj tawm teb chaws nawb.
 yog ua li koj hais work ces niaj hnub no kuv yog nai koos pha los tej zaum  twb yog general hauv koos paj chai lawm nawb.
 yog koj xav paub qhov tseem no ces mus trade tij laug peem lor or lor foom qhov history xwb ces koj kawg suab ntsia nawb.
 thiab txiv ntxawm faiv ntaj qhov history ces kawg koj txaj muag rau koj cov lus.
 xav tias muaj hnub twg paub koj thiab tham face to face nrog koj mam qhia qhov tseeb rau koj es koj thiaj paub lub ntsiab tseeb os.

phoojywg khibsiab, puas yog koj totau kuv yuam kev lawm ma?
kuv twb tsis tau hais kom moob ua dabtsi li ned?

hl cov phoojywg, kuv yeej tsis xav kom ib tug moob twg tuag li nawb.
txawm cov nyob havzoov, cov nyob nram nroog los yeej xav koj sawvdaws ciaj sia tag nrho xwb.
tabsis yuav tsum yog peb cov niag neeg nyob ib sab ntuj li no tsis txhob mus lob nrhab rau lawv taub hau.
yog peb tsis tseg ces lawv yuav tuag tibsi.

kuv twb nug ntau zaus lawm hais tias "moob lub zog nyob qhov twg?"
, nej cov uas qw qw txog haiv & tebchaws moob, nej yeej tsis muaj ib tug teb tau ib lo tseem ceeb li.

moob los tsuas los?
cov moob ruam ruam uas nyob pem yajsab uas lawv yuav nrog nej dhia txijtog txijpeg yog cov uas ib nyuag pom kev vam meej zog cov khab toos lwmng xwb.
lawv yauv ua li cas kav tau ib lub teb chaw?

moob txawv tebchaws los?
leej twg nti ces tus ntawd mag voj hluas xwb.

that including hmong us, france, aust, china, vietnam, thailand & etc....

thaib los?
tsis txhob cia siab kiag.
thaib thiab nplog yog kwv & tij xwb.
moob yog tus qhua rau luag xwb.
dhau li ntawd, thai tau invest ntau heev rau tebchaws nplog lawm.
yog muaj dabtsit tshwmsim rau nplog ces lawv yuav pab tuag nthi.

nyablaj los?
nyablaj twb yog peb tus yeeb ncuab ntag, hos yog nplog tus phoojywg zoo thiab yog nplog tus txha nqaj qaum ntag.
tsis txhob cia siab.

phab mab los?
lawv muaj lawv teebmeem hauv lawv lub tebchaws ntau heev.
ntiaj teb twb tshuav muab phabmab quj xwb.
tsis txhob cia siab kiag.

cambodian los?
lawv twb peem lawv tus kheej xwb twb nyuab.
tsis tas hais txog.

miskas los?
peb twb pom dab lawm ne.
tsis tseg ces pom ntxiv ntag hos.

suav los?
peb muaj dabtsi zoo tshaj nplog es suav ho yuav pab peb?

suav yog ib tug ntawm 3 tug uas zoo phoojywg thiab tau invest nyiaj txiag ntau tshajplaws tuaj rau nplog teb lawm.
yog peb nti ces suav txawm yog cov yuav nrog nplog quj peb ntag.
thaum nej mus ntsib suav, suav ua txoj yuav pab nej kom nplog cia suav mus invest, mus khwv noj khwv haus thiab mus muab nyiaj muab kub hauv nplog teb xwb.
it is all politic.
suav tsuas use nej xwb nawb.
tsam no suav twb mus txog lawv lub hom phiaj lawm, yog nej tseem tsis tseg ces yuav pom dab sai sai ntag.

un los?
nplog twb yog member rau hauv un, muaj tus qab ntxhiab dabtsi es un ho pab moob?
moob rau tua tau 30 xyoo no los?
record nyob qhov twg proof tau hais tias moob raug nplog txov kom tu noob?
5000 tus moob raug tua tiag, tabsis 500,000 tus moob nrog luag nyob qhuas ntxhias, nrog luag ua laj ua kam, ua nom ua tswv, tau txais kev vajhuam sib luag es nej hais tias un yuav ntseeg nej no los?

kuv tsis pom moob lub zog nyob qhov twg li; vim li ntawd, nej cov uas qw qw no los thiaj teb tsis tau kuv li ne puas yog?

yog thaum paub hais tias yus tsis muaj lub zog hlo li, ua ntau ces kawg tuag dawb tuag do xwb, vim li cas nej tsis lam nyob twjywm xwb?

tsis tas nej yuav mus yaim nplog qhov quav es lawv thiaj tsis tua nej na.
nej nyob tus tus thiab khwv noj khwv haus rau nej lub cuab lub yig xwb twb dim txoj sia lawm nad!

hl xyeej tsawg xwb tsis xyeej coob.

nyob zoo tij laug lauj vab tsab lis thoj yaj muas.
koj hais yog lawm.

thaum kuv tseem nyob nplog teb kuv twb tau mus uas tab ham tiav tas kuv paub qhov tseeb ces kuv thiaj kiav tuaj lawm luag kom yus mus tuas yus cov neeg xwb yog yus tsis kam mus ces luag hais tias koj paub kev cais tsis tau zoo koj yuav tau mus kawm ntxiv thaum lawv hais lis nos lawm ces kuv thiaj kiav tuaj lawm..
nco ntsoov tias yus yog hmoob..

phoojywg xavzoo, moob lub zog nyob ntawm moob los?
koj qhov lus teb no yeej teb yog lus kawg lawm.
yog li qhov uas nej qw luj luav kom pab txhawb nej no yog self determination yom.
ib nyuag qhia rau koj paub hais tias sefl determination mas yuav tsum tsis tos lwm lub tebchaws pab li, thiab tsis tos cov neeg moob nyob lwm tebchaws pab li nawb.
peb cov nyob sab nrauv mus pab ces peb mag nkuaj xwb od!

lawv puas ntse txaus li koj hais tiag ma?
cas kuv mus tsham xyuas lawv es lawv tseem nyob tsev nqeeb khaub khaub hlab, thiab tseem niaj hnub mus ua teb li 30 - 40 xyoo dhau los xwb.
lawv puas yuav muaj peevxwm selfdertermination taig mas?
hos cov tub txawg ntxhais ntse thiab cov uas nrog luag ua nom ua tswv nyob nram nroog loj mas tsis txhob cia siab li nawb.
lawv txawm yog cov yuav raug luag yuam tuaj muab nej xyuas kom ti ntsag nkaus ntag los hos.
tib yam li thaum i gvp raug txib mus xyuas niam ntawv yaj soob lwj ntag laus.

yog li rov nug koj ob peb nqis ntxiv.
tsam no koj yog tus yuav tau mus tshawb kom tob zog lawm laid!

koj puas paub cov moob uas nyob rau lub tebchaws uas lawv yuav ntxeev ntawd muaj coob li cas, in percentage?
pubthawj ne?
nplog ned?

hais txog ntawm kuv lub screen name uas koj txhais ntawd, kuv tsis xav li cas nawb.
kuv yuav tsis deny lossis accept, vim nws tsis tseem ceeb hais tias kuv rooj ntsa yuav yog moob los yog nplog.
tej tug uas nws yog roj ntsha nplog, puabyib, pubthawj 100% uas nws los ua moog lawm, tseem txhawj xeeb txog haiv moob thiab txhawj xeeb txog moob txojsia tshaj nej coob leej uas yog rooj ntsha moob 100% los twb muaj.

thaum i laophuan cavpem tsis yeej kuv ces nws hais tib yam li koj hais ko thiab xwb tiag; hais tias kuv yog half lao half hmong no, but that's ok.
that is a thought of a racist.

hl xyeej tsawg xwb tsis xyeej coob.

chia, koj hais yog lawm, peb tuaj rau sab tawv dawb zaum no yog tus tswv yob peb tuaj kawm xwb.
sawvdaws tsis nco qab pom tabsis twb yog kawm txhua yam li tej nej paub thiab ntse ntse txog ntag, tsam no sawvdaws lub qhov muag thiaj ntxi me me pom luag muaj haiv thiab vammeej, tig sab puagncig peb hmoob tsuas tab pom teebmeem tas li xwb thaum pom teebmeem ntau ntau tuaj lawm ces twb yog peb lub sijhawm yuav sawv los cawm tso peb haiv neeg hmoob.
peb leej twg txawm txawj thiab ntse npau twg los yeej tsis dim li os nawb, yeej kawg mus thawj pejxeem hmoob xwb.

tus tswv twb yeej paub peb tawv ncauj heev thiaj coj peb tuaj xyaum hauv luag tus qab cai ntawm teb chaws no.
tej kev tsiv tsaim thiab caij tsuj yav tas peb yuav tsum tau hloov vim twb pom thiab kawm tau ntawm no lawm.
tsam no sijhawm peb yuav rov qab, leej twg tsis xav rov los yeej yuav tau rov vim nej twb tau certificate tas lawm, qhov proof yog ntse ib yam lawm.
tus tswv yeej yuav ua txujci kom nej yuav tsum tau rov, thaum nej yuav tuaj tsis muaj leejtwg paub tias nej yuav tau tuaj tabsis tus tswv hais tias peb yeej yuav tau tuaj, tsam no txog caij yuav tau rov lawm los tsis muaj leejtwg paub tabsis yeej yuav tau rov.

ntujkag, thaum txog koj lawm koj mam paub, lub npe hmoob yeej tsis muaj kev dim li vim tus noob qes luaj taum daj yuav tsum raug tua.
qhov dim ces yog peb tsa tau peb haiv sawv rau ntiaj teb thaj tso xwb.
koj los tsis dim, txhob pw tsaug zog nawb.

freedom i, koj cov sob lus tawm yeej qhia tias koj txhawj xeeb txog lub neej haiv, tsuas yog tshua kev koom siab xwb.

centurion, twb yog nplog ntxias tau hmoob rov tua hmoob xwb ne...
muaj qee qhov hmoob tseem yuav tau kawm.
cov paub li koj thiab kuv peb tsis txhob cia tus nplog ntxia tau lawm nawb.
peb yuav tsum tau sib koom zoo tshaj li peb ua luag tus twm laij liaj thiab ua luag tus dev raws nqaij.
yog sawvdaws paub tob tob hais tias tej kev rov tua yus li kwvtij hmoob ces yog tus yeeb ncuab xub txw yus hmoob thaum ub los, no ces sawvdaws yeej kam tso tseg lawm.

kuv mus yuav noj ntawm mcdonal, bergurking thiab kentucky chicken xwb tej me nyuam hluas hmoob txawj hlub yus kawg ua rau kuv muaj kev cia siab, nej los yeej pom ib yam.
thov kom peb xyaum ntawm cov hluas ib txhia.

tubcajceszoo, koj yuav tsum yog hmoob caj ces zoo thiab, txhob tso lub npe haiv hmoob tseg nawb.

txawjxoom, thaum xub, kuv yeej tsis saib koj lub nick rau nqe tabsis koj kuj yog ib tug tub hmoob muaj siab muaj ntsws, yog kwvtij hmoob saawvdaws totaub li koj xwb ces peb hmoob yuav tsum tsa tau haiv hmoob sawv.
ham tsis yog li koj hais los mas, hmoob yuav tsum tau qhau siav los nres hmoob thiaj yuav ciaj.
peb xtawj yug txawj tuag, tabsis tuag nkim xwb tsis tau tuag muaj nqe, txij no mus thov kom peb hmoob tuag muaj nqe rau haiv.
yog tsis muaj haiv hmoob, peb yeej tsis tsim nuj.
thaum tsa tau haiv sawv lawm peb hmoob yuav zoo npaum cas.
thov kom sawvdaws tawm tus dejsiab mus tsa haiv hmoob.

x z tej koj hais no twb yeej muaj los lawm, tabsis tus hmoob tuaj tua hmoob los nws yeej los kua muag kawg tsuas yog peb tsis pom xwb.

npaw hmong-lao, kuv tsis yog tus yuav ua, lo lus kuv hais dhau los mas vim sawvdaws xav tias tsis muaj kev lawm no.
ntawm hmoob, pob thawj thiab nplog coob thiab tsawg tsis tau tabkaum lossis khuam cheem peb hmoob txoj kev ua.
hmoob tus peevxwm yuav tau tawm tuaj sib txhawb xwb.

nqe no koj hais yog lawm bro.
kuv twb xav tau tias koj yeej yuav tsum nkag siab tabsis tsam ib co tuaj nyeem ho tsis paub txog kuv thiaj muab koj lub nick los tham ua qhov txhais rau sawvdaws xav.

kuv ho tsis tau xav cav kom yeej leej twg, kuv twb pom peb cov tuaj hauv no sib cav txij thaum muaj discussion forum los tav li no, twb txaus lawm vim tus yeeb ncuav muas tau peb yoojyim thiab siv peb rov tawm tsam peb.
tus twg yuav cav kuv tso nws yeej xwb kuv tsis tau poob ntsej muag.
kuv los kuj dhuav qhov sawvdaws tuaj sib khav ntse tabsis ntawm tus yeeb ncuab nws twb ho muab tsis mus.

tej lus hais no yuav ntxhib rau ib txhia tabsis yuav tsum tau hais mentsis sawvdaws thiaj tsim.
koomhaum hmoob los sib ua plaub, cov tub txawj thiab nomtswv los sib twv txog tej nyuag qua ntxa xwb twb tsis tau hais txog hmoob li kev ciaj neeg.
peb hmoob txoj keb raug luag tsim txom peb ho tsis ris siab, peb ib leeg ua yuam los sis tw tau ntej xwb ces peb twb hawv yuav tawm tsam.

kuv tsuas xav kom peb hais peb txoj kev cawm tso haiv hmoob xwb.
yog leej twg muaj lub zoo tswvyim thov nthuav tawm tuaj vim tsam no nej li kwvtij thiab neej tsa hmoob raug luag tua tsis tseg.
yeej paub lawm tias yuav tsis yog tas pab ua tabsis yuav yog tas sawvdaws txhawb.

ua siab ntev nawb.

x z py xavzoo, kuv los tsis yog tuaj sib cam kom yeej los kom swb.
kuv tsuas xav qhia rau sawvdaws paub hais tias moob lub zog tsis tau nto, kom sawvdaws nyob tus tus no xwb.
qhov kuv ntshai tshajplaws ces yog ntshai tsam peb ua tej yam yuam kev ces peb rov tuag sib tsub sib nias dua xwb.

yog koj tsis muaj caij mus tshawb, cia kuv qhia me ntsis li qhov kuv paub thiab li qhov kuv tau tshawb los lawm: moob muaj li 6% xwb, yog xam co & ibkob (akha) tej nrog tibsi ces muaj thajtsam 9% xwb.
thaj tsam li 30% ntawm cov moob muaj vag muaj tse, muaj liaj muaj teb, muaj laj muaj kam, muaj labn muaj twvk nyob rau yav qab teb tag lawm.
cov nyob yav qabteb no yog cov muaj lajlim tswvyim, muaj txuj muaj ci nrog luag sib nrawg.
tsuas tshuav li 4% ntawm pejxeem tag nrho uas yog moob nyob rau thaj tsam nej cia cia siab no lawm xwb, ntawm 4% no, cov yuav muaj lajlim tswvyim thiab yuav loj npab ntshuas nrog nej dhia txij tog txij peg ces tsuas yog li 1% xwb.
koj sim xav seb cov moob nyob thajtsam no yuav ua li cas self determination tau?
1 leeg yuav ua li cas kov yeej 96 leeg ma?

dhau ntawm yus haiv neeg tsawg tshaj luag lawm, yus txuj ci, kev nyiaj txiag, kev tswjfwm, kev ncajncees tseem poob qis tshaj luag lawm ntau npaug.
yuav ua li cas self determination tau?

yeeb vim li no, cov tub txawg ntxhais ntse uas luag xam pom deb, paub tob thiaj tsis nti txog kev rhawv haiv li.
cov neeg ntse thiab cov dr.

uas nrog nej dhia tej haujlwm no ces yog ua kom luag tau tshais tau hmo xwb.
hos tus puav ces tsuas lam tau daim ntawv pov thawj xwb, yeej tsis tau ntse li.

tsis yog kuv lam hem kom nej poob nthab nawb, nws yeej muaj tseeb li kuv hais tiag.
tsuas hais npaum li no lwm xwb, yog hais ntau ces ib pliag nej ho hais tias kuv yog communist, yog nplog liab, yog nyablaj li ub li no lawm thiab.
raws li moob history ces cov txhwj txhwj kom tsis txhob ua tej yam yuav kev li kuv no ces yeej yog tus ris lub npe traitor xwb.

hl xyeej tsawg xwb tsis xyeej coob.
