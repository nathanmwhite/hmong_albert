raws li cov lus xwm kab no mas hais tias hais lus suav no tab sis kuv kawm hauv cov lus, lub suab mas txuam lus moob sib rau hauv thiab lus hmoob dawb sib xyaw, li nram qab no txi xwm kab.

sis lauj!
cawm nyeej khawm mas txheeb nyeej laim lauj, kib txheev ho txheev ho vim, ngus tug xwm kaab txhaj pem xeeb, txaim mas txum laj ywj li cuj kab, tshwj laij lees tim txis li fooj xyab os, ngus tus xwm kab txhaj pem xeeb, txaim mas txum laj ywj li cuj tim, tshwj laij leeg tim txis li txheej tim, tim txis mas xyooj cib mas yaw yij kum, txhaj txheej mas yaw ob hwm, tshaaj xyab mas yaw cawb tswm, xov txheej mas yaw cawb khaiv, cawv mas yaw teem yij hwj, laij xaab pib, koom tom teev keem, txhaj xeeb xwm kuoug laij tab thaaj txum, xwm kab txhaj pem xeeb, txaim thawj mas lees tim txis li huam, tim thawj mas lees tim txis li txheej cawv, kham tim txis li cuab thawv, yaws xyob txhiaj pem hwv mas, yob xyob txhiaj pem hwv txawm meej xeeb to, kav mas laij taab thaaj txum tej ho ho, kham tim txis li cuab thawb, yaws xyob txhiaj pem hwv mas, yob xyob txhiaj pem hwv mas txaw meej xeeb lum, kav mas laij taab thaaj tsum, xwm kab txhiaj pem xeeb, zeej laij mas khaib meej xeeb, xyob txhiaj pem hwv laij mas ruab khes yim pam feeb, yob xyob txhiaj pem hwv tis yees ntxeeb, pov hwj pov yoom yeej ntxws ceeb ntxws laij tsheej txheeb, chij laij mas cuab thawv, yob xyob txhaj pem hwv txawm yim pam feeb lawj, pov hwj pov yoom yeej ntxws ceeb ntxws mas laij tuam thawj, yob xyob txhaj pem hwv txawm looj khawm, xwm kaab txhaj pem xeeb, nywj laij mas laij tsheej saab, muas laij mas laij tsheej tim, los phuj nyaj nyaab vwj vuab luj txws laij mas tshaaj, txum lam siv kws nis laij maas txhaab, yeej ntxws ceeb ntxws yeej mis ceeb mis laij tsheej saab, tim txis los phauj nyaaj nyaas tim laij txaim toob ceeb, pov hwj pov yoom yeej ntxws ceeb ntxws laij tsheej txheeb, yas nywj yas muas yas yaaj yas tswb yas xyooj yas cib laij mas ceem, yeej ntxws ceeb ntxws laij tej pab ntxeem laus, tsum laam sis kws nis laij maas txhaab, txum pob kws laij mas vwj, xwm kab txhiaj pem xeeb laus, pov hwj pov yoom tim txis mas, yeej ntxws ceeb ntxws txaim yij ncuab mas tis yuav pov, noj teev ntxwv pij puab pov hwj pov yoom, tsa txuj tim txis tis meej tos, yeej ntxws ceeb ntxws yeej mis ceeb mis txawm yij ncuab tis yuav pab, noj teev ntxwv pij puab pov hwj pov yoom, tsaa txuj yeej ntxws ceeb ntxws yeej mis ceeb mis, tim txis tis meej khab, xwm kab pov txhiaj laus pov tim txis mas los phauj nyaaj nyaas, txawm laaj faab twb txawm yoom, txawm toob faab twb txawm ngaim, pov tim txis mas, yas nywj yas muas yas yaaj yas tswb yas xyooj yas cib, txawm laaj faab mas twb txawm yoom, txawm toob faab mas twb txawm ngaim, hej pov hooj pov puj tseev los hej los hws ceem laus, xwm kab txhiaj pem xeeb, tiv taim laij toob kuab tim txis mas khoov cuj khoov sawv, pom txhaij laij kib cuab, yeej ntxws ceeb ntxws txaim laaj faab twb pov laij laus, yeej ntxws ceeb ntxws txaim toob faab twb pov laij, yeej ntxws ceeb ntxws txaim xwm faab twb pov laij, yeej ntxws ceeb ntxws mas txhaim pej faab xwm kab twb pov laij, pov tim txis mas yeej ntxws ceeb ntxws yeej mis ceeb mis txaim tej ngos, yeej ntxws ceeb ntxws yeej mis ceeb mis mas laij tuam pob, pov tim txis yeej ntxws ceeb ntxws txaim tej ngais, yeej ntxws ceeb ntxws mas laij tuam thaij, laaj faab twb pov laij, toob faab twb pov laij, xib faab twb pov laij, pej faab twb pov laij laus, pov tim txis mas tim txis laam caav twb laam hum laam suj twb laam ceem, tim txis mas laam suj twb laam hum laam caav twb laam ceem, tim txis siv yij feeb mas yeej ntxws ceeb ntxws mas laij yij txheeb laus, tim txis siv yij las yeej ntxws ceeb ntxws laij yij vaam, tim txis mas tshij puj txob yoom puj txhawj, yeej ntxws ceeb ntxws mas laij tuam thawj, tshij puj txhawj yoom puj txob yeej ntxws ceeb ntxws txaim mas pov laij kem tob, koob sib lib huam txhaij lauj, koob sib lib huaj txhaij lauj, txhiaj xeeb xwm kab lauj, tim txis mas tshij puj txhawj yoom puj txob, yeej ntxws ceeb ntxws txaim mas laij pov khem tob, tshij puj txhob yoom puj txhawj, yeej ntxws ceeb ntxws mas txaim tej teev thawj laij khem thawj lauj, koob sib twb huaj txhaij lauj, koob sib twb huaj txhaij, xyiv xyiv mas lees txheej lees com lees txheej lees yim, yaaj kuam lees txheej lees yim yeeb kuam mas pov li veej lauj, xwm kaab txhaj pem xeeb lauj.

me kwv ysk, kuv seb koj lus txi xwm kab ntawd koj tsis muaj qab hau rau tiam neeg hluas no lawm.
koj kuj yog ib tug neeg muaj education thiab kuv xav kom koj mus ua more detail research txog tus xwm kab seb muaj hmoob tsawg tus tsis txi xwm kab es cia li tsis muaj noj muaj hauv txom txom nyem.
ho muaj pem tsawg tus hmoob niaj xyoo txi xwm kab es lawv ho khwv tau nyiaj ntau ntau nyob tom bank los yog ua owner rau tej lub company or factory loj loj?

yus yog cov neeg muaj education yus ua dab tsi yuav tau xyuas kom meej mam ua, yog tej yam twb tsis muaj benefit rau hmoob los niaj hnub kom hmoob mus pe hawm thiab no es sawvdaws lus siab thiab lub qhov muag xav thiab pom ua li cas lawm tiag.
nej puas pom neeg ntiajteb ua neej vam meej.

tijlaug chia, koj nkag siab yuam kev lawm os, kuv hais zaj kev teev txi xwm kab ua lus suav no qhias qhia tau hais tias xwm kab yog suav tus xwm kuong no, thaum ub dab muab neej qhov muag nphoo tshauv neej qhov muag dig tsis pom dab lawm, los tom qab no suav yeej teb chaws kav, suav muab tshauv nphoo hmoob qhov muag dig tas, hmoob mus coj suav kev cai teev xwm kab ua li suav ua es peb hmoob thiaj tshuav noob yog tsis ua li suav ua ces hmoob tu noob lawm, tseem tshuav noob tab sis qhov muag dig lawm.

tam sim no hmoob tab tom raug cov tawv dawb thiab jews lawv muab hmoob nphoo tshauv rau qhov muag twb dig muag tas 1% lawm los sawv daws twb tsis paub, kuv ntseeg hais tias cia peb noob neej rov qab sib nphoo tshauv qhov muag li niaj hnub nim no ces muaj ib hnub ces hmoob lub yeej xub xub dig xwb los mas.

txi xwm kab no los kuv tsuas qhia rau koj paub tias tsis yog hmoob li es thiaj hais ua lus suav no, thiab kuv twb tsis tau hais txog tias cov coj xwm kab mas nim tau tau noj tau haus, hos cov tsis teev xwm kab ces nim txom txom nyem tshaib tshaib nqhis nqhis no ne.
yog koj yuav muab piv hais tias cov uas niaj xyoo txi xwm kab es lawv ho khwv tau nyiaj ntau ntau nyob tom bank los yog ua owner rau tej lub company or factory loj loj?
lub tswv yim hais cov lus li koj hais no mas yus yuav tau taug kev saib yus txoj lw tus hneev taw thiab, kev nrhiav noj lawm ces nyob ntawm yus tus peev xwm kev kawm txawj ntse xwb.
yog yuav muab hais li koj hais ces kuv pom ib qho ntawm cov coj xwm kab ua tau ntau yam rau hmoob tuaj mus saib mus lom zem xws li noj peb caug, ncaws pob july 4, no los puav leej yog cov teev xwm kab ua tus pib lub hauv paus ua ntej thiab thiaj muaj taus nev.
ib tug neeg twg hos yog xij yuav tos mus nyob saum ntuj xwb es tsis nrhiav hauv ntiaj teb no li es yuav ua cas tau noj thiab, yog leej twg hais ntau txog mus nyob saum ntuj ces yog neeg vwm lawm no, kuv yeej paub tias txhua tus neeg tuag lawm yuav tau mus thov dua ntawv saum ntuj li rov ua neeg.

peb yuav tau tsis txhob cia lwm haiv neeg muab peb nphoo ob lub qhov muag kom dig li niaj hnub no lawm, luag nphoo yus lub qhov muag los yus yuav tau nphoo luag lub qhov muag rov qab mas thiaj yog.

kuv ntseeg hais tias hmoob txawj ntawv lawm, hmoob lub neej txoj kev cai yuav tau muab kho mus rau qhov kom siv tau kom ib qho haum rau sawv daws tag nrho, tsis txhob cia nyias ua nyias sib txawv, tab sis yuav tsis yog lwm haiv neeg li kev cai ntseeg.

ytk ua tsaug, ytk.
koj yog neej thoob tsib hab sab luj, sab ntev ces taab txawm ho muaj tug muab caav tawg rua koj kwv los sis muab twm rua koj caab los koj nas taug lub sab luj lug moog tshaab txhais koj tej laaj lim tswvyim kuas ntxaws rua suav dlawg paub.
yog ib tug xeebceem zoo heev.

ua le koj puas muaj sijhawm/caij lug muab cov nam lug suav hov txhais ua lug moob rua peb nyeem saib yog has le caag tag ne?
xaav paub kawg hab ov..

ua tsaug nawb..

ms moobsib, koj yuav kuas kuv muab txhais ua lug moob nua tes kuv lam muab txhais ua lug suab moob sib rua koj tau nyeem, kuas sis yog kuv muab txhais mas tej zag muaj coob tug cov coj kev cai txi xwm kab yuav khaws coj moog coj ua hab los kuj tsis paub nawb.
cov lug txhais muaj le nraag nuav.

xyoo laug taag xyoo tshab tawm tuaj, xwm kaab txhaj pem xeeb koj nyob rua huv lub hauv paug kaav ywm, koj yog tug koov nyaj koov kub, caag nyaj caag kub, koj sawv lug leeg qab leeg noog, koj lug leeg dlej leeg cawv, leeg xyaab leeg ntawv, leeg nqaj leeg no, kuv yuav teev yuav tam koj, koj yuav lug pov nam pov txiv pov tub pov kiv, koj lug pov nyaj pov kub, pov tsaj pov txhuv, pov qoob pov loo rua kuv.
kuv muaj ib tug lauv qab qua qawg, muaj 9 tswm xyaab muaj 9 dlaim xov txheej, 2 swm ntawv muaj ib laam hwj cawv 3 khob cawv lug teev tam koj rua soj thaaj nyag thaaj kub, rua huv vaj huv tsev.
koj saib huv kuv lub tsev nuav tseem tshuav tseem tshuav xyob txhaj pem fwv, koj muab caum tawm rooj tawm ntsaa moog, koj rov lug nyov zuv vaaj zuv tsev,lug nyob thaaj nyaj thaj kub, tuab neeg lug mas koj qheb qhov rooj quas lug, dlaab lug mas koj kwv rws rauj qws hlaus ntaus kuas tawm moog, koj pov nyaj pov kub, pov nyaj pov txaj.

tuab neeg lug koj qheb qhov rooj, dlaab lug mas koj kaw qhov rooj, koj pov qoob pov loo lug kuas puv txhaab, koj pov nam pov txiv pov tub pov kiv rua huv txaaj, koj pov qoob pov loo rua nruab txhaab.
pov nyaj pov txaj kom lug tsheej saab tsheej kaab tsheej kev rua huv kuv lub tsev, koj pov nyaj pov txaj pov nam pov txiv pov tub pov kiv rua huv tsev, koj pov nyaj pov txaj kom lug tsheej txheeb tsheej vaam, tsheej pob tsheej thooj, koj xyob xyob txhaj pem fwv rua nrau toj nrau peg, tsis pub kom lug rua huv vaaj huv tsev, nam txiv miv tub miv nyuas moog hov twg los twb moog dlawb moog huv, tsaj txhu nyuj nees qab npua moog qhov twg twb moog dlawb moog huv, tsis xob ntsib laj ntsib dlaav, tsia xob ntsib tsuv maa, koj pov kom tau.
nam moog laaj faab mas kom tau naav tsuj txiv moog toob faab mas kom tau naav npuag, nam moog laaj faab mas khwv tau nyaj, txiv moog toob faab mas khwv tau kub, khwv nyaj txag mas kom lug puv naab, khwv kub mas kom lug puv hub, tu tsaj lug puv nkuaj, tu tub tu kiv lug puv tsev, ua qoob ua loo lug puv txhaab, kuv has le caag kom tau le caag, kuv laam moog mas laam ntsib, kuv lam has mas laam hum, kuv siv ib feeb mas kom lug ib txheeb, kuv siv ib laag mas kom lug ib vaam, kom lug tsheej txheeb tsheej vaam, kom noj tsis taag mas tau ndlav dlaag, haus tsis txug mas tau ndlav zug, noj tsis taag mas txaus ua hauv ncoo pw, haus tsis taag mas txaus ua ntaas kwv.
ua le caag los kuv twb muaj nyaj, ua le caag los kuv twb muaj nyaj.
yaaj kuam mas koj xyiv xyiv faab lug leeg qab leeg noog, leeg dlej leeg cawv, leeg xyaab leeg ntawv, yeeb kuam mas pov cuam kuv nam tub txiv nyuas.

has ntau ntau lwm ua ke, maam nyeem nawb, txawm yog qhov twg los has qhov kom yus tsev neeg zoo kom tau noj tau haus xwb es cov kws teev xwm kaab los txhaj le tsis tso tseg le hab mas yog le nuav.

ytk ytk, koj cov lug suav hab lug moob teev xwm kaab nuav has thooj le txheej shang tshoj tomqaab xia tshoj ntawd.
lub caij ntawd suav coj dlaab luj heev.
yuav ua dlaab-tsi los twb yuav tau saib yaig untej.
dlhau ntawd, zhou tshoj tawm tuaj, kev neeb yaig los tseem luj.
cev qhev muab lawb tseg lawm.
tamsis txujkev uateb noj tseem muaj.
thaus ntawd fuabtais wu muab moob caum nto roob lawm.
moob kuj tig ndlag rov saib moog rua nraag taj.
thaus nawd suav faib laj-a tebchaws lug ua noj.
nontswv tu teb ua cuaj ntswg teb.
ntswg huv nruabnraab yog nomtswv le.
tej tubmaab tubqhev yuav tau ua nom ntswg teb taag es le moog ua puab le kws yog yim ntswg ntawd.

lawvle moog tej foom kom, neegyaig, losyog txw xwmkaab le koj has ces moob khaw ntawm suav lug siv.
qhov nuav ces poob moog rua koj nqai lug hastas suav nphoo tshauv rua moob qhovmuag.
yog koj twb paub lentawd ua lecaag tseem khaw tej ntawd yug siv hab?
yuav kuas qheb tau qhovmuag ces nwgnuav twb pumkev lawm, yug yuav tau ntxuavmuag, khawg yaav neej taaglug, past history, lug kawm tamsis tsi txhob ua lawv lentawd ntxiv lawm.
qhovntawd txhajle yuav thaiv tau suav tej tshauv.
meskas le lo kuj yuav yog tuab txujkev, tamsis qhov txawv ces luas qheb tshaav lug tog.
leejtwg yuav cas tshauv paug qhovmuag es nyob lub neej tsi pumkev los yuav tau nyob lentawd moog.
leejtswb tsi kaam nyob rua lub neej ntawd, txawm tshauv meskas yuav yaa npaumtwg tuaj los moob yeej tseem pumkev hab.

kawm tej qub lub paub lub neej taamsim nuav kuj zoo kawm.
yog kawm tej qub lug ua lub neej rovqaab ces tsum tsi qha ntshai yuav zoo dlua hab.
koj puas pum moog lentawd?

tony hais txog hmoob kev lis kev cai ua yawm saub qhia rau hmoob mas hmoob tseem tshuav khaws tseg, nws yog hmoob li hmoob coj puag thaum ntuj tsim teb raug los txog tav no tseem tshuav tsis tau poob tas.

qhov koj hais no mas tsis yog suav li tas nrho, kev foom kom, kev ua neeb ua yaig, yog hmoob li.
ua neeb yog hmoob mus kawm txuj ci rau saum yawm saub txog txoj kev yuav coj los siv tua dab hauv ntiaj teb no thiab tsa noob neej noob sim.
tus xwm kab, "xwm kuong" mas thiaj yog suav li.

qhov kws peb hmoob khaws qhov ntawd lug siv ces ib yam li tam sim no koj mus khaws jesus li los coj los siv ntawd ces yog tib yam nkaus tsis txawv.

hais txog hmoob ces txhua tus yeej tsis tau pom kev tsis tau qhib tau qhov muag li, muaj ib cov hmoob mas raug suav nphoo qhov muag xwb ces twb txaus lawm, zeem lawm.
tseem tshuav ib cov hmoob mas suav twb muab nphoo qhov muag dig tas los tseem rov raug dua rau cov tawv dawb thiab cov jews tus jesus muab nws lub qhov muag nphoo ib lwm ntxiv rau kom dig nkaus tsis pom kev hlo li lawm ntag, vim nws tsis txawj hmoob ib yam dab tsi li lawm, ces yog nws dig muag lawm.

tus neeg uas cia tshauv paug qhov muag es nyob lub neej tsi pom kev los yuav tau nyob li ntawd mus li ces txawm yog cov uas tsis paub tsis txawj txog hmoob ib yam dab tsi ces yog tus yuav nyob li ntawd mus.

leej twg tsi kam nyob rau lub neej ntawd, txawm ntsauv meskas yuav ya npaum twg tuaj los hmoob yeej tseem pom kev thiab mas yuav tsum yog tsis txhob tso hmoob teej tug pov tseg kom tas yuav tau khaws hmoob li tej yam kev lis kev cai ua zoo cia kom tsis txhob ploj mas thiaj tseem pom kev, hos yog tias hmoob poob ploj tas hmoob tej kev cai uas hmoob teev tiam tsim tawm ntawm hmoob txhais tes lawm ces yeej yog dig muag lawm las as.

luag lwm haiv neeg mas tej kev cai qub qub los luag tseem khaws tseg cia rau luag tej xeeb ntxwv tau kawm kom paub tias thaum ub lawv tej laus coj li cas, nim no ho hloov mus li cas lawm.
hmoob li ces tau ua yam tom lawm ces muab yam nov tso pov tseg, txua tau qhov tshiab lawm ces muab qhov qub pov tseg tsis tseg qauv cia li.

hais txog saum tus txuj ci hmoob txawj txua tau phom hmoob, txua tau hneev, txua tau zeb zom mov, tim tau tshuaj phom tua, txawj tshawb tau xob, laws faj, yav ntuj thaum hais tias ua tau tooj, hlau los siv thiab.
koj thiab nej sim tsom xam saib seb cov hmoob nim no ntse dua los cov thaum ub ntse dua.

hais txog kev teev hawm kev ntseeg hmoob li txoj kev ces twb nqws ploj yuav tas, tsuas tshuav me me lawm xwb, txoj qub kev cai los tsis yog ua rov qab, peb yuav tau muab cais qee yam uas yog suav li thiab jesus li pov tseg.
es los muab qhov uas tseem tseem yog hmoob li tiag los coj nkaus xwb mas thiaj yog.

hais txog hmoob tus npua dab roog ces yog muab hu li suav hu ces yog tus txhiaj meej, tsa txhiaj meej ces yog tsa lub qhov rooj kom zoo, kom thaiv dab, thaiv kev phem xyob txhiaj tsis pub los txeem tsev.
yog ua dab roog lawm ces txhais tau tias yog tsa txhiaj meej lawm.

ytk chia, uantej yuav thuam luagtej, yus yuav tau sojsaib seb yus cov lus puas nphav luag txoj cai thiab tso nawb.
koj puas nco tau tias lub tebchaws no tsis txwv txog neeg txoj kev ntseeg.

yogli ytk yeej muaj cai puvntoob yuav tham txog yam nws ntseeg pub rau sawvdaws mloog.
leejtwg xav nyeem kuj nyeem kom kawg, leejtwg ho tsis xav nyeem kuj saib ibvuag ces dhau pesplaws xwb.

tseemyeej.

ua tsaug ntaux nawb..
ytk aw...

zaaj lug txi xwmkaab nuav kuj los has muaj qaab, muaj hau kawg hab los mas, yuam?
tej nuav los yog kev txi los sis teevhawm kuas yug lub sab kaaj, sab khov es sub yug txhaj le muaj kev ca sab quas nroov rua qhov zoo.
thaus zoo le hov lawd ces yug txhaj rau sab quas nro khwv.
thaus yug rau sab quas nro khwv lawd ces tsis tau ib qho los yeej yuav tsum tau ib qho rua qhov has tas kev khwv tsi zoo le kev twvtxaj, khwv lawd ces yeej tau xwb.

xaav kuas koj ho nthuav peb moob kev ntseeg, kev teevhawm lug rua peb tau kawm hab saib puas paab tau dlaab tsi ntxiv.

ua tsaug, moobsib ytk, koj zaj lus txi xwm kab no kuj zoo kawg lawm, koj muab sau ua lus hmoob dawb kuv xav kawm thiab.
thov ntxim nawb, kuv nyeem tsis tshua tau lus hmoob leeg.
kuv tseem yog neeg coj qub kev cai.
koj sau tag muab xa rau kuv tus email hauv no.
keep doing what you believe and let other learn.
thanks ua tsaug py moobsib, kuv los xav li koj hais ko thiab; cov lus teevxwm kab no yog ib co lus zoo uas yuav nplij kom tau yus lub siab nyob puv npo, kom yus ua yam twg kom tau yam ntawd.
txhua yam kev ntseeg yog ua los txhwj yus lub siab lub ntsws kom puv npo es yus ua yam twg los kom thiaj ua tau yam ntawd xwb.

py ytk, ua tsaug rau koj zaj txi xwm kab no.
peb cov hluas no ces yeej tseem tsis tau paub hais txhij hais txhua li koj zaj no nawb, peb tseem hais tau tsawg tsawg lo xwb, tabsis yeej yog mus tib kis lawm.
kuv tus kheej los yauv khaws coj mus siv thiab nawb.
cov hais ua lus suav mas kuv yuav tsis siv, tabsis cov hais ua lus moob mas yeej yuav siv ntag.

kuv xav samhwm rau koj hais tias "ceevfaj tsam tshuav paug koj qhov muag".
vim li cas kuv ho hais li ntawd?
koj ua twb zoo mus tshawb nrhiav nawb, cov uas hais tias tej kablis kevcai ntau yam uas moob coj no yog suav li (siv kaus ua puav pheej tshoob, hais zajtshoob txivxaiv), tej kevcai dabqhuas uas moob coj no yog suav li (xwm kab, khawvkoob, neebyaig), tej kev npwglaig pojyawm txwvkoob no yog pehawm dab ntxwjnyoog thiab ua dab qhev etc...
no puav leej yog cov christian ua tus hais tawm thiab sau tseg xwb.
tsis txhob xav yoojyoojyim hais tias zaj txi xwm kab yog lus suav ces yog suav ntiag tug.
qhov ntawd tsis yog qov tseeb; qhov tseeb yog moob nyiam muab ua luag lus hais kom muaj kuab xwb.
thiab moob nyiam hais ua luag lus kom nws zoo li tus hais ntawd mas yog neeg txawj ntse xwb.

yog koj hais tias xwm kab yog suav ntiag tug, koj sim mus tsham xyuas suav cov tsev seb puas muaj xwm kab txhua yim?
tabsis koj ho mus saib moob cov tseb seb, hov txawv li cas?
raws li lwm tus mus tsham los, yuav luag txhua txhua lub tsev uas yog moob mas thiaj muaj xwm kab xwb; hos suav cov tsev mas yeej tsis muaj xwm kab, txawm muaj los yog cov moob txia mus ua suav, lossis cov suav uas los kawm ntawm moob xwb.
yam puav pheej uas peb mus txog hauv luag tsev es peb paub hais tias lawv yog moob ces yog tib tug xwm kab xwb.
tus xwmkab no yog ibfeem ntawm qhov uas cov tub txawg suav categorized hais tias hmu, a-hmao, hmong yog tib hais neeg xws li miao.
note: lawv thiab peb hais lus sib txawv deb tshaj suav madarin thiab hmong.

phoojywg tony & chia, neb yog christian ces neb yeej yuav tau npuab christian tog; tawm li ntawd los kuv tsis xav li cas.
cov lus uas kuv hais rau phoojywg ytk ntawd yuav ib nyuag tshawv txheej zog rau nej cov coj kevcai christian, tabsis tsis yog kuv lam hais, kuv tsuas hais raws li qhov ua cov xibfwb thiab txwjlaug christian tau hais rau kuv hnov xwb.

hl surithay, koj yuav kom kuv muab hais ua suab hmoob dawb no ces kuv yuav muab hais ua suab hmoob dawb.

xyoo laus tas xyoo tshiab tawm tuaj, xwm kab txhiaj pem xeeb koj nyob rau hauv lub hauv paus kav ywm, koj yog tus koov nyiaj koov kub, cag nyiaj cag kub, koj sawv los lees qaib lees noog, koj los lees dej lees cawv, lees xyab lees ntawv, lees nqaij lees hno, kuv yuav teev yuav tiam koj, koj yuav los pov niam pov txiv pov tub pov kiv, koj los pov nyiaj pov kub, pov tsiaj pov txhuv, pov qoob pov loo rau kuv.
kuv muaj ib tug lauv qaib qua qaws, muaj 9 tswm xyab muaj 9 daim xov txheej, 2 swm ntawv muaj ib lam hwj cawv 3 khob cawv los teev tiam koj rau saum thaj nyiag thaj kub, rau hauv vaj hauv tsev.
koj saib hauv kuv lub tsev no tseem tshuav xyob txhiaj pem fwv, koj muab caum tawm rooj tawm ntsa mus, koj rov los nyob zov vaj zov tsev,los nyob thaj nyiaj thaj kub, tib neeg los mas koj qhib qhov rooj qas lug, dab los mas koj kwv rws rauj qws hlaus ntaus kom tawm mus, koj pov nyiaj pov kub, pov nyiaj pov txiaj.

tib neeg los koj qhib qhov rooj, dab los mas koj kaw qhov rooj, koj pov qoob pov loo los kom puv txhab, koj pov niam pov txiv pov tub pov kiv rau hauv txaj, koj pov qoob pov loo rau nruab txhab.
pov nyiaj pov txiaj kom los tsheej sab tsheej kab tsheej kev rau hauv kuv lub tsev, koj pov nyiaj pov txiaj pov niam pov txiv pov tub pov kiv rau hauv tsev, koj pov nyiaj pov txiaj kom los tsheej txheeb tsheej vam, tsheej pob tsheej thooj, koj yob xyob txhiaj pem fwv rau nraum toj nraum pes, tsis pub kom los rau hauv vaj hauv tsev, niam txiv me tub me nyuam mus qhov twg los twb mus dawb mus huv, tsiaj txhu nyuj nees qaib npua mus qhov twg twb mus dawb mus huv, tsis txhob ntsib liaj ntsib dav, tsis txhob ntsib tsov hma, koj pov kom tau.
niam mus laj fab mas kom tau hnav tsuj txiv mus toob fab mas kom tau hnav npuag, niam mus laj fab mas khwv tau nyiaj, txiv mus toob fab mas khwv tau kub, khwv nyiaj txiag mas kom los puv hnab, khwv kub mas kom los puv hub, tu tsiaj los puv nkuaj, tu tub tu kiv los puv tsev, ua qoob ua loo los puv txhab, kuv hais li cas kom tau li cas, kuv lam mu mas lam ntsib, kuv lam hais mas lam haum, kuv siv ib feeb mas kom los ib txheeb, kuv siv ib lag mas kom los ib vam, kom los tsheej txheeb tsheej vam, kom noj tsis tas mas tau ntiav dag, haus tsis txog mas tau ntiav zog, noj tsis tas mas txaus ua hauv ncoo pw, haus tsis tas mas txaus ua ntas kwv.
ua li cas los kuv twb muaj nyiaj, ua li cas los kuv twb muaj nyiaj.
yaj kuam mas koj xyiv xyiv fab los lees qaib lees noog, lees dej lees cawv, lees xyab lees ntawv, yeeb kuam mas pov cuam kuv niam tub txiv nyuag.

hais lus hom suab twg los yog tib qhov xwb koj mam li nyeem nawb.

ytk yawg tshaj, koj twb muab ua lus hmoob zoo baum li no, ces ua cas tseem yuav siv cov lus ua koj hais "lus hmoob txuam lus suav ntawm los txi txiv xwm kab dab tsi maj?
kuj siv kiag los lus hmoob xwb no kiag xwb tiag!

xwm kab tsis yog suav tug, nws yog hmoob tug.
txiv xwm kab yog leej txiv ua tuag lawm los rub plig nyiaj plig kub los rau nws cov tub, xeeb ntswv.
hos tus "dab roog yog" los ntawm leej niam los saib xyuas cov tshiaj los rau cov tub cov kiv no.
thaum ib tu tshiaj tsis loj, hmoob thiaj li fiv "poj dab roog" kom nws coj plig qaib, bua, nyuj, twm los rau nws tsev neeg.

again, xwm kab yog hmoob tug!

thank you for your time.
kuv mam li coj mus kawm nawb!
lwm xyoo kuv yuav siv koj cov lus no txi kuv lub xwm kab.
ytk, koj yog ib tug neeg xav kom hmoob zoo thiab khaw tau hmoob tej lus tej txuj ci tabsis raws li kuv pom koj post rau hauv no los lawm ntev, kuv xav advise koj me me, txhob hais ntau ntau cov hlaus thiaj li kawm tau.
be simple and short.
thanks py cwjmem, muab hais tias yog hmoob li los kuj yog hmoob li thiab rau qhov tias txij yus xeev xwm los ces hmoob txhua hom yeej coj thiab muaj xwm kuong li no los lawm.
nyaj yuav yog li koj hais thiab, mam li taug mus ntxiv, sis ntsib dua.

surthay, hais txog hmoob lub moj yam mas kuv yeej pab txhawj xeeb heev lawm vim hmoob yog ib hom neeg nyiam qaug quav yooj yim dhau, nyiam hais lwm haiv neeg cov lus los xyaw yus hmoob li lus, yog leej twg hais lwm haiv neeg li lus ib nrab lus nkaus rau hauv kom hmoob tsis paub hlo li mas hmoob qhuas tias tus ntawd mas ntse tshaj, yog leej twg ua dab tsis los hais lus hmoob xwb ces hmoob txawm tsis qhuas li, li ntawd es hmoob cov lus thiaj poob tas cov lus muaj muaj kuab muaj tshoom thawj uas tsim tsim txiaj lawm, hmoob tsuas tshuav cov lus pes tib pes tab hais lus kev ua noj ua haus ua nkauj ua raug lawm xwb.
ib qho ntxhiv xws li hmoob tuaj rau rooj teb no hmoob noj peb caug, hmoob sib tw nkauj ntsuab xyoo tshiab, yog ib tug ntxhais twg coj tej txuj ci hmoob ua yog hmoob ua tau ntawm hmoob txhais tes mas tsis muaj neeg qhuas li, yog tias tug ntxhais twg muab mab sua li teej tug coj los dhia tes taw hu nkauj raws lawv qab mas, hmoob nim sawv npuaj tes ua tsuj ua tsaug qhuas, cov muab qhab nias los kuj muab rau tus uas qog lawv li ntau dua, thaum pib txog thaum xaus cov ua hmoob li txuj ci ntawm hmoob ntiag tug mas poob tag twb tsis muaj ib tug tau txog tus thib 3 li, cov ua uas coj lwm haiv neeg li tuaj show mas tau thib 1-2-3 thiab tseem tau txog tsheb caij, zoo li no es hmoob thiaj tsis xav kawm hmoob tej kev txawj ntawm hmoob tus kheej lawm.
sawv daws muab xam saib puas yog li hais.

ytk nej yuav tau ua twb zoo rov mus twm yawg ytk sob lus saum toj no saib.
raws li kuv to taub mas yawg ytk twb yog insulted hmoob/peb tej pog yawg thaum ub lawm ntag nej tseem qhuas yawg.
peb tej pog yawg thauv ub yeej tsis dig muag kiag.
twb yog lawv ntsej kawg kiag peb thiaj tseem tshuav noob.

ytk-- kuv mas kuv ho xav li no. "
nyob luag ntuj yooj luag txuj, nyob luag teb yoog luag ci" thiaj tau tsis tuag thiab thiaj tau noj.

thaum ub peb tej pog yawg lawv yuav tsum tau yoog suav thiaj tsis tu noob.
tsam no peb los yuav tau yoog cov taw dawb peb thiaj yuav nyob tau nrog luag.
koj puas xav tias qhov no makes sense thiab mas.

kwvtijhmoob, koj hais tias suav nphoo hmoob qhov muag tsis tau dig no, tam sim no koj puas tseem txawj hmoob tej txuj ci uas thaum ub hmoob txawj?
tseem tshuav pis tsawj qhov nyob ntawm koj txhais tes.
xws li nram no.

1).
rab phom hmoob.

2).
rab hneev.

3).
ua tooj ua hlau tawm los.

4).
ntoo dab tsis zoo ua tshuaj phom.

5).
ua xob.

6).
ua faj.

7).
yuav muab pes tsawg lag ntoo, pes lag xob, pes tsawg lag faj sib tim thiaj zoo.

8).
rab qeej.

9).
twj ntaus hlau muaj pes tsawg yam thiaj txua tau phom.

10).
taus, txuas, piab, liag, riam, vuv nruam nplej.

11).
lub zeb zom mov.

12).
cos.

13).
ntxaiv.

14).
ua siv nkaj raus ntaub.
tseem tshuav ntau yam me me tsis hais.

tas nrho 14 yam saum toj no koj puas tseem nco tau yam twg, tias ua ntej yuav tsim tau tej ntawd coj los siv yog xub xub muab qhov twg ua ua ntej.
thiab koj tseem txawj paub ua tau yog yam twg?

koj sim piav saib seb koj puas tau dig muag li kuv hais, koj piav qhia kuv tag mas kuv li rov teb dua rau koj tias yog dig muag lawm los tsis tau dig rau koj paub.

ytk nej cov laus ua txawj ntse tim ub tuaj lawm no ma tham tsis sis nkaj kis li.

txoj niag kev cais qub thiab kev cais tshiab no ces vim yog yus yog hmoob/moob lawm es yus kiav tsis dhau cov kwv cov tij cov neej cov tsav ces yuav tsum mus ib txog xwb tiaj li tag.
tiag tiag ces yam twg los yeej tsis muaj li.
ib txia kiav txog kev cais qub vim yog txog kev cais qub muab ua qias neeg dho hwv lawm thiab siv nyiaj ntaw dhau lawm.

yog peb twb yog cov neeg txawj ntaub txawj ntawv lawm es peb tseem hais tias kev cais qub thiab tshiab mas muaj tiag tiag ces tsis txob mus kawm ntawv ntxhiv lawm.

kev cais ntseeg nws muaj ntau ntau txog li ua li cas los yeej zoo tag yog nyob hauv yus lub siab xwb vim li no neeg tiaj li nyob thoob tiaj teb es tus coj li cas los tiaj li muaj tag tsis tag rau hmoob/moob tus siv yig thiab yesus.

txawjlem hais txog ntawm ua phom thiab tshuaj phom tej zaum, raws li kuv xav, yog hmoob yog cov ua tawm ua ntej slwm cov neeg nyob rau ntej teb no.

tab sis hmoob ua phom los tua tsiaj qus noj xwb tsis yog ua los tua neeg.
lwm haiv neeg pom es lawv muab nyiag mus ua los tua rog lawm.

gun powder..
ua tawm suav teb los/ xub ua tau.
ho ntawm blej ces yog hmoob xub muab los ua noj nawb.

peb hmoob yeej tsim tau ntau yam tab sis peb cia luag lwm haiv neeg muab mus siv lawm, es peb thiaj li poob qab deb heev lawm.

py ytk & sawvdaws, cov khoom uas teev npe los saum toj no kuj xam hais tias yog ib co cuab yeej uas peb feem coob tsis paub txua lossis tsim, tabsis tej khoom no obsolete (out date) tag lawm.
peb txawm tsis txawj los tsis ua li cas, tabsis peb yuav tau xyaum, kawm lossis tso peb tej tub ntxhais mus kawm kom txawj thiab paub txog cov txujci tsiab (new high tech) uas niaj hnub no peb siv, xws li pc, car, airplane, boat/ship, electronics, machinery, appliance, electricity etc...
hos yog hais txog fab military ces yuav tau mus kawm thiab nrog luag tsim computer control missile, automatic rifle, razor gun, robot, tank, nuclear etc...
lawm xwb.

li nej tuspuav twb hais los lawm, peb tej txujci poob mus rau luag tes, tamsis no luag twb muab tig mus ua tej txujci tshiab tag lawm.

peb yuav tau tso tseg peb tus xeebceem qub qub uas yuav siv yam yus tsim tawm xwb.
peb yua tau tig rov qab mus qog luag, mus xyaum/kawm ntawm luag kom peb rov caum cuag luag.

tsis txhob tos kom muaj av es mam tso nej tej tub tej ntxhais mus kawm nawb.
yeejmeem mus kawm los ua pab rau lub tebchaws uas nej nyob ntag.

thaum yus txawj lawm, yus txawm mus nyob rau qhov twg los yeej muaj lub tswvyim los tsim tau tej cuabyeej uas hais los no.

hl
