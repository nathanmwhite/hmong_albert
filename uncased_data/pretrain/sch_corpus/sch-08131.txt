30xyoo, qhov no koj piam txog kuv nyuam qhuav paub xwb.
kuv kuj tsis tau paub zoo txog qeej qhov origin thiab.
tab sis kuv kuj tau kawm qeej thoob lawm.
kuv tau mus kawm 4, 5 tug kws qeej diam.
kuv kuj nug ntau yam txog hmoob rab qeej thiab cov zaj qeej.
muaj coob tus lawv kuj nyias piav nyias ib yam tsis koos kas.
tab sis muaj 1 tug kuj piav tau mloog muaj logic thiab.
tus no nws muab zaj ntiv qeej paiv tau hais lus.

zaj ntiv qeej mas yeej tsis muaj leej twg paiv tau ua lus, tsuas yog qog tau cov suab xwb.
tab sis tus no ho paiv tau hais ua lus.
cov lus nws paiv ntawm zaj ntiv qeej mas yog hais txog cov npe ntawm cov 6 ntiv qeej, pib li cas thiab tsuab li cas.
mloog cov lus kuj muaj logic kawg.
tsis tas li nws hais tias tus tsim rab qeej thaum ub mas muaj lub npe hu ua "maum xees" no.
tom qab tus yawg maum xees no tuag tag, hmoob thiaj li pheej tshuab qeej hais tias, "teg maum xees, teg maum xees" no.
niaj hnub niam no yog peb yuav tshuab ib zag qeej mas peb yuav tsum tau tshuab lo lus teg maum xees, teg maum xees no tag mas peb mam tshuab zaj qeej mus.
qhov no yog ua ib qho kom sawvdaws nco hais tias yawg maum xees yog tus tsim rab qeej no xwb.
ho hais txog qhov muab cov ntiv qeej xyoob ntawm tig tog paus rau saum es ho muab tog ntsis tig rau nram lub taub qeeg, qhov no mas vim hais tias yuav tsum tig li no es thaum tshuab cov qeej tuag rau tus neeg tuag ntawd, dab thiaj paub cov lus tias hais li cas no.
lub ntsiab ces yuav tsum tig li no es thiaj nrog dab txuas tau lus no.

-cha.

kuv tau nyeem ib phau magazine china pictorial back in the 80's mas kuv tsuas paub hais tias rab qeej no thaum nws yuav tshwm sim los muaj ib tug yawg nws nyob nyob hauv tsev txawm muaj ib tug me noog xiav xiav ya plaws los tsaws ntua ntawm tus yees nthab ces txawm quaj tau 6 lub suab zoo-z mloog li rau ntiv qeej ces tus noog txawm ya lawm.
cov suab no txawm tsis ploj ntawm tus yawg no lub cim xeeb ces nws niaj hnub xav nws thiab li mus txiav cov nplaim qeej los sib dhos ua tau rab qeej ces txawm zoo li tej neeg ua neeb muaj tus tsheej xeeb qhia kom nws tshuab li cas rau li cas ces rab qeej thiaj muaj noojneej thaum ntawd los lawm.
raws li kuv nco mas rab phau ntawv tsis teev tus tsim ntawd lub npe thiab tsis muab approximate time lub sijhawm tsis rab qeej.

nom coj boj yaig, ua tsaug rau nej cov lus teb.
qhov no qhia tau tias yog peb tsis tawm tswv yim ces peb ib tug yeej yuav muaj ib zag.
tiam sis yog peb tuaj sib tawm tswv yim li no lawm ces yeej yog qhov zoo xwb.

hais txog ntawm qhov kuv piav no ces yog cov xib fwb (professors) hmoob suav piav qhia kuv.
qhov no ib nyuag txaus ntseeg vim nws tsis muab coj mus lo rau kab noog tsiaj txhu los yog dab ub dab no.
cov ntsiab lus ces muab hais zoo xws li tej yam peb hmoob yeej muaj peev xwm ua tau.

nws zoo raws li peb lub nej maub khiav rog tsaus ntuj tuaj rau nram niam dej khoom (mekong) yuav tuaj mus rau thaibteb.

yog no kuv thiaj xam tau lawm tias yeej yog.
li no ziag no peb hmoob thiaj siv cov suab qeej no rov taw kev rau peb cov ntsuj mus cuag poj koob yawm txwv rau pem tuam tshoj rau pem dej dag.
vim thaum ub cov suab qeeg no thiaj yog cov suab coj peb khiav pev los...

tiam sis nov ces yog kuv li ib leeg me nyuam hmoob tsis paub qab hau tej lus cev xwb.
ua ntej ib lo lus twg yuav siv tau ces yuav yog peb feem coob ib tsoom boj yaig hmoob pom zoo thiab siv lawm mas thiaj hais tau tias yog.
vam tias nyaj nej yuav suav khaws tau qhov zoo xwb yuav tsis lees nco qhov phem qhov tsis yog tseeb.

ua tsaug!

cov yawg, kuv yeej qhuas hais tias nej kuj yog txhawj thiab xav paub hmoob lub keeb kwm kawg nej tej tug thiaj li siv sij hawm mus kawm saib hmoob tej txuj tej ci yog xub xub tawm qhov twg los.
txawm tus nim yuav hais li cas los yeej muaj logic thiab zoo li txaus ntseeg tas tas.
tiamsid kuv ho xav li nram no: kuv tsis yog ib tug kws txawj txawj qeej tiamsid kuv yeej kawm qeej thoob thiab ua txiv qeej rau ntees tuag ntau ntau zaus hauv peb sab roob tej zos nyob ua ke.
kuv yawg nws yawg yog yug nyob suav teb.
kuv yawg txiv yog thawj tug me nyuam yug nyob hauv nplog.
kuv yawg hais tias lawv yawg yog ib tug neeg txawj qeej heev thiab.
vim kuv kuj tsis tau noog meej meej hais tias rab qeej yog leej twg tsim thiab lub hauv paus yog li cas tiag, tiamsid kuv yawg yeej paub paub vim ua li cas hmoob ho siv rab qeej.
rab qeej ib txwm li kuv yawg paub mas yeej tsis yog tsim los ntawm 6 tus son li 30xyoo hais.
kuv yawg hais tias thaum ib tug neeg tuag lawm, mas nws tshuav nws tus ntsuj tus plig xwb.

txawm koj yuav hais lus nrov thiab zoo npaum li cas los tus plig tsis hnov li lawm.
hmoob ntseeg tau hais tias rab qeej thiaj yog ib yam yuav txuas tau lus neej rau lus dab xwb.
cov zaj qeej txhua txhua zaj yeej muaj lub ntsiab lus thiab cov lus li zaj nkauj ntag tiamsid yog muab hais ua lus tiag ces tus tuag yeej tsis paub thiab tsis hnov li.

yuav yog rab qeej lub suab xwb mas tus tuag thiaj txhais tau cov lus.

qhov no mas yog kuv yawg piav xwb ov.
niaj hnub no kuv tuaj rau teb chaws no kuv txawm txawj qeej los kuv tsis ntseeg li ntawd lawm thiab.

thaum ub yus nyob pem roob xwb hnov tej laus qhia li mas yus kuj ntseeg kawg kiag.

ntxiv ntawd rab qeej yuav tsum muaj rau ntiv los ua rau lub suab txawv mas thiaj li muab coj los mix hais tau ib los lus hmoob meej.
tsis tag li qhov koj pos ob nti ua ke tiamsid thaum koj tshuab twb yog ib lub suab lus txawv dua thaum koj nqus lawm.
nws tsis yog los ntawm rau leej tub thiab yawg maum xees li cha piav ntawd thiaj muab khaws coj los ua qeej.
tshuab qeej yeeej tsis lam xub xub tshuab 'teg maum xees, teg maum xees' ua ntej li cha hais.
los lus "teg maum xees' no mas nws pib thaum koj yuav tshuab noob nrws mas xub xub pib koj thiab li tshuab hais tias "tog maum maum xees, tog maum xees' li no ob zaug mas koj mam pib tshuab cov lus zaj noob nrws mus.
nws yog ib qho pib noob nrws es koj nim yuav yog hmoob rooj teb twg tshuab qeej los yog kuv paub qeej ib yam ces kuv yeej paub hais tias koj tshuab noob nrws lawm thiab kuv thiaj ntau lub nruas yog raws zaj qeej xwb.

nej yuav mus taug lub origin txog qhov twg los yog nej yuav get confused raunej xwb.
qhov tseeb yog hmoob yeej tsim rab qeej los siv pam neeg tuag xwb.
peb teb chaws kuv yeej hnov ntau tus txiv qeej muab qeej tshuab li raj nplaim thiab xim xaus, nws yeej nrov tsi zoo mlog thiab kho siab li raj nplaim thiab lub xim xaus ua.
yog li tej instruments hmoob muaj no nws muaj nws ib qho purpose los siv.
nej tsis txhob lam muab logic li ub li no nws tsis muaj meaning lawm.
yog xav paub ces kawm cov ntsiab lus tshuab qeej hauv hais tias yog hais li cas.
muab piv hais tias zaj xub yog tshuab ua dab tsi.
peb sab teb chaws mas zaj xub yog tshua ua noob nrws, thiab zaj xub tuag mas tshuab quas qeej tshais qeej hmo, qeej cov siav nyuj, qeej tsa nees etc...

tsis tag li tej laus qhia peb mas kev tawg qeej mas yuav kom zoo zoo tawg nrawm nrawm mas yuav yog thaum koj tshuab zaj xub vim nws cov ntiv pos los nrawm thiab cov lus hais hauv tsis muaj lub ces tawg tau phim phim.
nyuj tos lov mas yog siv quas thiab xaus every zaj qeej ntiv, nooj nrws, etc..

kuv yeej to taub nej xav paub lub origin, tiamsid qhov nrhiav tau ntawd kuv xav nws tsis yog qhov origin li.

ligl, koj tsis lees lub origin tiam sis koj twb ho pom thiab txais tau tias koj caj ces yog los pem tuam tshoj los no ne.
txawm li cas los peb tej tswv yim sib tawm hauv no yeej yuav muab hais tsis tau tias yuav yog ib yam dab tsis rau peb coj los siv li.
tsuas yog lus tham pem kom ncua hnub ncua nyoog xwb.

tiam sis thov nco tias peb hmoob li keeb kwm tsis yog pib ntawm teb chaw cob tsib los yog ntawm lub xeem yunnan xwb.
peb hmoob keeb kwm lis xwm pib puag pem qaum teb chaw suav los nawb....

ua tsaug rau qhov nej pab kuv kawm txog ntau yam hnub no.

hehehee......
yog lawm ov.
noob neej hmoob ces yeej yog xub xub pib kiag puag qaum teb mam nqis los rau qab teb thiaj tawm los rau nram nplog teb mas.

ligl and others, qhov kuv piav ntawd, kuv tsuas yog tham txog qhov kuv hnov cov xibhwb laus piav rau kuv xwb.
kuv tseem tsis tau ntseeg li lawv piav thiab.

vim peb hmoob tsis muaj ntaub ntawv sau txog peb tej keeb kwm tseg, niam no peb thiaj tsis paub qhov tseeb txog peb tej keeb kwm meej lawm.

ib tug piav ib yam tsis koos kas li kuv tau hais los.
hais txog cov zaj qeej nuj nrws (noob nrws as you said) ntawd los yeej tsis yog qhov tseeb lawm thiab.
lo lu "nuj/noob nrws" no raws li kuv xav, nws tsis yog lub npe ntawm cov zaj qeej.
nws tsuas yog ib lo lus qog los ntawm qhov pib zaj qeej xwb.
for example, qeej tuag mas lub npe tiag tiag hu ua "qeej tsuj xwm."
cov zaj nkauj hais rau hauv ntees tuag mas kuj hu ua "nkauj" no thiab xwb.
ho txiv xaiv mas hu ua "xim" no.
tab sim hmoob poob lub npe ntawm cov qeej ua si lawm.
hmoob ci li lam hu hais tias "qeej nuj/noob nrws" los ntawm lub suab pib zaj qeej xwb.

tam sim no ho los piav txog lo lus "nuj/noob nrws" no ntxiv.
lo lus no los nyias kuj hais nyias ib yam thiab.
ib cov hais tias, "teg/tog/tuag maum xees", ib cov hais tias, "tuag nuj/noob nrws", ib cov hais tias, "ib nuj qeeg", etc..
raws li kuv xav hmoob yeej tsis paub meej txog qhov tseeb lawm ces hmoob ci li qog lub suab hu lawm xwb.
raws li kuv xav mas lo lus no tiag tiag yog hais tias, "tig los seev, tig los seev, kuv yuav nqua, kuv yuav hais" no nawb.
vim li cas thiaj hais li no.

vim thaum peb tshuab ntiv los yog xub mas peb pheej tawg thiab tshuab tsis muaj ib lo lus meej li ces thaum peb yuav tig los muaj tshuab cov zaj qeej ua si ces thiaj yuav tsum tau hais tias, "tig los seev."

txhais tau hais tias tawg qeej tag lawm ces yuav tiag los seev suab hais ua lus no nav.
thaum hais "tig los seev tag ces thiaj li hais ntxiv mus hais tias, "kuv yuav qhua, kuv yuav hais."
txhais tau hais tias yuav los nquav hais cov lus lawm no nav.

qhov no nws tsuas yog kuv xav xwb.
tsis tau hais tias yog qhov origin no nawb.
tham li no xwb lwm zaum mam ho tham lwm yam ntxiv.

-cha.

kuv yuav rov qab los piav ntxiv.
hmoob los lus hais tias, "ib rab teb ib tsa txuj."
lo lus no ces twb yog ib lo lus qhia rau peb hais tias hmoob tsis paub qhov tseeb lawm.
nyias tau nyias ua lawm xwb.
raws li cov laus, hais txog zaj qeej "xub" mas muaj 2 zag.
ib zag mas yog xub loj, zaj no ib co hu hais tias xub ntaus caug.
zaj no tshuab quas cov qeej tsuj xwm.
ho zaj xub me mas tshuab nrog cov qeej nuj nrws los tau hos tshuab mus tos hauv qhua los tau, thiab tshuab nrog rau cov qeej nyuj dab los tau.
ho hais txog qhov cai "tuag luav."
lo lu tuag luav no yog ib lo lus qog thiab xwb.
tiag tiag mas nws yog ib nqe qeej los yog ib lub suab qeej cai xwb.
tseem tshuav pluas thiab ntiv tshooj los yog tshooj ntiv.
tej no kuv yuav tsis piav lawm.

raws li kuv xav mas qeej yeej yog hmoob ib yam cuab yeej tsim los tshuab rau tus tuag vim hmoob yeej muaj cov zaj qeej, tsis hais qeej tsuj xwm thiab qeej plig, lawv yeej muaj qib muaj duas.
kuv pom hais tias nws yeej muaj logic lawm.
nov qhia tau hais tias qhov purpose ntawm rab qeej yeej yog tsim los siv rau ntees tuag xwb tiag, tab sis tom qab no hmoob kuj muab coj los siv ua kev lom zem lwm yam lawm thiab xwb.
tej no yog txua rau lawm xwb.

tab sis kuj muaj ntau yam hais txog qeej es kuv pom tsis make sense los yog tsis muaj logic: 1. zaj qeej lwm qab nruag twb hais tias, "koob npliag kab sis zaug yuav mus lwm qas zug/nraim ntxwj nyoog tub tuag" no tab sis ua cas ho mus lwm tus niag pa nruas.
kuv xav tias thaum ub yeej yog mus lwm tus tuag, tab sis hmoob tsis tau luag ces tom qab no hmoob ci li muab ib niag pa coj los ib rau lub niag nruas cea lwm tus pa ntawd lawm xwb.

2. yog zaj qeej tu siav.
tiag tiag zaj qeej no tsis yog qeej tu siav, nws yog qeej xa los yog taw kev coj tus tuag tus plig mus cuag poj cuag yawm.
raws kuv xav zaj qeej no tsis yog muab tshuab ua ntej.
tiag tiag yog tshuab ua zaj kawg tib 2, tshuab tag nrho ces tshuab kiag zaj sawv kev mas thiab muaj logic.

3. zaj qeej lwm qab nruag rov qab.
zaj no tiag tiag nws yog ib nqe ntawm zaj qeej zais roj zais hneev xwb.
nws cov lus tsis hais txog qhov lwm tub tuag rov qab lawm.
tab sis ua cas hmoob ho mus lwm tus pa nruas dua thiab.
tiag tiag mas yuav tsum yog mus tshuab rau ntawm tus ncej tas xwb vim cov lus hauv yog hais txog los zais roj zais hneev rau tus nce tas thiab nce nruas xwb.

tham li no xwb.
lwm zaus mam tham ntxiv.

-cha.
