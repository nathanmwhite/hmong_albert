ib yawg thaub laug muaj ob tug menyuam, ib tug tub ib tug ntxhais.
tug ntxhais yog tug nyob ze leej txiv hab leej txiv hlub heev.  tug
tub pheej ntaus tug ntxhais cais tug ntxhais txawm lug qha leej txiv
kuam paab nwg.  leej txiv has tas ca kuv moog ua num raus ntuj lug kuv
maam paab koj.  leej txiv moog ua num lawm cais tug ntxhais tau cai
hab xaav tas leej txiv yuav paab nwg thaum nwg rov lug tsev.  tug
ntxhais txawm rov moog thaab tug tub hab muab nwg cov ntawv kawm dlua
pov tseg, muab nwg tug xuam luv tsev.  tug tub npau tawg heev txhaj
xuas ncaws taw rua tug ntxhais.
thaum leej txiv rov qaab lug tug ntxhais txawm rov qaab qha rua leej
txiv tas tug tub pheej ntau hab ncaws nwg, leej txiv nug tug tub tas
yog ua caag?  tug tub teb tas tug ntxhais pheej lug thaab nwg hab muab
nwg cov ntawv kawm dlua taag tseem muab cov xuam luv lawm hab mas nwg
txhaj xuas ncaws taw rua.
leej txiv txhaj xaa ib khauj rua tug ntxhais tas kuv tub kuas koj nyob
tuab ywm thaum kuv lug kuv maam paab koj nua nej.  koj tsi sawm zoo ca
muab cov khoom qaab noj kws kuv npaaj rua koj nuav rua tug tub noj xwb
los mas.  cais tug ntxhais kws leej txiv hlub hlub tseem maag ib khauj
hab tsi tau khoom qaab noj hab xwb.
leej txiv yog america government
leej tub yog lpdr government
leej ntxhais kws leej txiv hlub heev yog vp hab newhom
mej xaav le caag sim has tuaj saib.

yawm hmoob taugrigntev,
koj puas paub thaum twg mekas mam li coj vp lawv case mus hais rau
hauv court nas?  puas yog lub 2 hlis ntuj yuav los tom ntej no?
koj txhob nyuaj siab, tam sim no cov los ua kam moos yog cov christian
lawm tsis yog cov coj dab.  tom ntej no tsis pub rho xyoo 2015 ces nej
yuav pom hmoob lub npe thiab lub fwjchim sawv nyob sab tebchaws asia.
kuv hais no kuv tsis tau kom nej ntseeg, tab sis kuv tsuas hais li
qhov yuav muaj tshwm sim rau yav tom ntej xwb.

moobtaugrigntev,
koj mas caag yuav txawj puab cab ua luaj, kuv xaav tas has le ko los
kuj yog lawm hab laiv yuam, kuas ncu ntsoov tas tug ntxhais raug leej
txiv tshev hab xaa khauj hov tseem has qhuas ntxhais has tas raug
ntaus khauj tsav le hov tes nwg tub near victory nuav nav, hihihi, mej
cov moob kas moos mas txawj txawj predict the future hab txawj twm
paaj lug kawgle, qhov tub ua wrong lawm los tseem has tas qhov hov yog
right vim yog kas moos, qhov luag tub has kag qhov truth lawm los
tseem has tas luag has ua kas moos xib lub ntsaab tsig yog le luag has
hov, lev nuav moob thaj le raug dlaag hab ntxuav hlwb yooj yim.

yawg laug thornsp
tog kuv has le los vim peb moob cov coj le vp puab ntse tsi txaus hab
tsi paub ua kaas moos nplajteb zoo, puab pum ti ti ntawv sub dlag
xwb.  america yeej tsi xaav rov qaab moog ua rog rua southeast asia ib
zag le lawm.  luag xaav muab cov teeb meem saab ntawm ua kuam taag
moog.  yog le ntawm peb yawg luj txiv moog phom phom tas moob tseem
muaj teeb meem ntau vim yog paab luag america nplua rog taag lug mas
kuam luag paab dlaws cov teeb meem nuav kuam taag.  luag txhaj teb
yawg tas luag yuav lug nrug yawg khu moob cov teeb meem tim thaib hab
nplog kuam taag saib sai saum nuav.  luag lub hom phaj mas tsi yog
yuav paab kuam yawg moog tshuav tshem nplog kuam yawg rov tau tebchaws
lug kaav tabsis yog luag yuav lug dlaws cov teeb meem kuam taag.  cov
zoo tog tuaj ua neej rua tebchaws thib peb los muab tog kuam taag hab
cov nyob saab nplog los luag yuav nrug nplog sib tawm tswv yim paab
kuam puab tau kev noj kev haus kuam teeb meem taag moog.
tabsis yawg luj txwv tsi paub kaas moos zoo cais yawg txawm siv xaav
tas luag tug america yuav paab yawg sai saib.  yawg txhaj tshaaj tawm
xuv tooj cua hmong lao radi tsawm cov hmoob nplog has tas muaj ib nub
mas yuav ua lab maag teg, yuav ua noog maag tawb mas thaum ntawm txhob
lug thov yawg kuam paab cawm.  cov has lug rua hmong lao radio los nim
has lug khaav theeb ntxhas tas luag tug neeg tawv dlawb mas luag has
le caag lawm luag yeej ua kuam tav xwb le.  cov hmoob tim nplog kws
paab paab lpdr yuav tau tseg txuj kev ua phem rua hmoob yog tsi ua le
mas muaj ib nub yuav raug txim.
puab tsi paub lub ntsab kws america tas yuav lug nrug puab dlaws hmoob
le teeb meem kuam taag.  thaum yawg has cov lug khaav theeb ntxhas
ntawm cais luag lpdr hab america tub luag has tas caag zoo le menyuam
yau es muab qai dlaag los ca le zoo sab lawm.  luag tug lpdr tseem to
taub america cov lug meej hab zoo tshaaj yawg luj txwv lawm ntau.
yawg obama los yeej yuav taug tuab txuj kev kws khu hmoob cov teeb
meem kuam taag txawm yog yawg lug leg hmoob tej teeb meem los yawg
obama yeej yuav tsi ua kuam hmoob sawv ua nom tim nplog ib zag le.
yuav tau txawj kaas moos nplajteb tsaam luag has ib saab roob tabsis
yug has yug ib saab roob cais thaum kawg yug saab yug teeb meem rov
khi yug dlua.  yog tsi paub kaas moos zoo mas yuav xaav tas obama yuav
paab kuam moob tau tebchaws cais yuav ca le tsim teeb meem ua ntej hab
yuav maag hlob dlua.  luag yuav khu kuam hmoob teeb meem taag tabsis
yug xaav tas qhov hmoob teeb meem taag cais yog yuav paab kuam yug caj
nom lug kaav mas txhaj ua tau rua teeb meem taag.