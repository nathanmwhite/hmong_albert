the story was very interesting dr.
kao ly.
can we critique your stories?
would you mind us critiquing your stories?

i am not an amy tan, stephen king, john grisham, tom clancy, etc.
etc.

etc.
however i hope you would not mind me sticking my nose into your writings.
i like this particular story.
it has a really good plot.

in your footnote of this story you stated that all characters in this story are fictional.
however, is the story base on a true happening that you have a personal knowledge of?
regardless of what, let us just sticking to the fictional idea.
again, i like the story line and all but why the lacking of dialogues?
is the story intend to stir emotion?
why does it has to be a catholic, a sect that is more lenient with pagan rituals?
would the companionship between sheen and the christian man faces with any turbulent if he happens to belong to one of the more strict protestant denomination?
yes, you did stated that sheen did her research and knew that he is an educated man, but what about his relatives, in this patrilinear society?
as they say, a man cannot be an island to himself regardless how educated he is.
are we only concerning with the point of view of one individual here, sheen, regarding to this remarriage of her?
if we are trying to keep a child's soul to understand love at any age, why made the case of "the brother was younger than her of 10 years: in such a case, she knew that there would be no love in this relationship.
she knew that this man would come to look after other young women once she got old."
?
would sheen be willing to date a mong christian widower that is 10 years younger than her?
what about 5 years, or even one year?

if she is going to go against her relatives wishes, and her own idealishm, whether consciously on unconsciously, why not let it all out and go for the younger guy?

dr.
kao ly, i hope you are not thinking that i am trying to put down your story.
i like your story.
it raises some very good questions.

since your profession involving with the study of human development, culture, and origin, i would appreciate greatly if you would critique my stories.
this does not limit to dr.
kao ly alone, anyone else please feel free to chip in your thoughts.

le npausuav kuv ntsib nplhaib thawj zag thaum kuv moog koom kev zoo sab rua kuv ib tug phoojywg tug muam nub yug.
nwg yog tug xub-xub lug nrug kuv thaam uantej.
nwg nyam luag hab nyam thaabplaub heev.
vim yug yog txivneej, thaum hluasnkauj ua luab tuaj, simneej nuav yeem tsi muaj nub kws yug yuav swb rua nwg tau.

vim nwg yog tuabneeg thaamtaug heev kuv txhaj tsi khauvxwm kuv lub sijhawm kws tau nrug nwg sibthaab uake hlo le.
thaum peb tawg taag es nyag yuav moog nyag vaaj nyag tsev--txawm kuv tsi tau nug nwg txug yaam nuav--nwg sau nwg tug xuvtooj hab muab coj lug ntsaws kuv naabrig.
tsi taag le hov xwb nwg tseem ntsab kuv pobtw hab nqug kuv moog nwj ib teg--ua rua kuv ibcev xub taag--nwg lemaam dlha luag hujhiv moog nrug nwg cov phoojywg caij tsheb uake moog tsev.

kuv tsi xaav tas kuv yuav tau ntsib nwg ntxiv vim kuv muab dlaim ntawv kws muaj nwg tug xuvtooj ua poob pluj lawm, tamsis yaam kws tshwmsim muaj tsi tseeb lawv le yaam kws xaav ca.
kuv rovqaab ntsib nwg dlua nyob rua huv ib lub npas labqaab.
thaum nwg yojcev lawv zaaj nkauj kws yog nwg nabthib taag ces nwg lug nyob nrug kuv.
nwg has thaab kuv tas nwg tu sab rua kuv heev kws kuv tsi hu rov qaab moog rua nwg.
kuv luag rua nwg hab nug thaab nwg, "zag taag lug koj tas koj ua kaam yaav tsausntuj, tamsis kuv tsi xaav tas koj yuav ua yaam kaam le nuav.
puas lomzem hab?"

"txhua txuj num yeem muaj kev lomzem nrug--nyob rua ntawm koj saib pum nwg los tsi pum xwb.
koj xaav le caag, thaum koj pum kuv le nuav?"

"yuav kuam kuv xaav le caag.
koj muaj koj txuj cai kws yuav siv koj lub cev kuam muaj nujnqe rua koj, kuv tsi muaj cai kws yuav lug qha koj nyob koj lub neej."

"zoo, kws koj xaav le ko.
ibplag koj ua dlaabtsi?"

"kuv kuj tsuas kawg nyob zuv koj lawm xwb luasmuas, tseem yuav kuam kuv moog qhovtwg ntxiv hab?"

nwg luag uantej maam has rua kuv, "kuv tshuav ob txuj nkauj ntxiv lawm xwb, nyaj koj tog taug pos?"

"yog kuv tog koj, kuv puas yuav tau dlaabtsi ua tug nqe them rov qaab ma?"

"yaam kws txhuatug txivneej ntshaw tshaajplawg ces koj yuav tau...
yog koj tog taug."

txhua tsaavyaam tshwmsim sai hab yoojyim lawv le qhov kuv tau has taag lug nuav xwb.
mo hov wb moog tom nwg chaw nyob hab kuv tau nrug nwg pw uake lawv le sab vaam ca.
nwg tseem ua nwg txuj kaam tom lub npas tamsis nwg tsum nwg txuj kws txais txivneej lug huv tsev lawm--thaum wb pib sibthaam.

kuv tsi yog hom tuabneeg kws xij nyam nug ub nug nua heev hab yeem tsi tshuam khes txug tas nwg lub neej qubqaab yuav yog le caag.
txawm kuv tsi tau nug nwg los nwg yog tug xum has pav qha kuv sub txhaj tshem tau kev covnyom ntawm nwg hauvsab tawm.

"lub neej kws yog ib tug namndlav nuav, kuv tsi yog tug xaiv ua.

vim peb nyob tojsab hab tsuas najnub ua qhev ndlav zug xwb, tej nub kuj muaj noj tej nub kuj yoo.
thaum kuv nyav muaj kaum-peb xyoos ntau yuav tshwm rua kaum-plaub kuv txiv txawm coj kuv moog phua-nraab nrug cov thaib kws xij najzag tuaj coj cov ntxhais huv peb lub zog moog rua nraag npaaskoj lawm.
txhualeej-txhuatug yeem paub zoo tas kev moog npaaskoj nua tsuas kawg moog ua yaam kaam dlaabtsi xwb, tamsis yuav kuam kuv ua le caag tau?
kuv tseem tshuav ob tug namhluas hab ib tug nug yau kws puab txhualeej-txhuatug puavleej ca sab tas kuv yuav yog tug lug cawm tau peb lub neej txomnyem--yog kuv tsi txhob muab tugkheej saib hlub es yuavtsum saib rua ntawm feem coob.
qhov kws kuv yuavtsum tau ua ces tsuasyog coj kuv lub cev moog ndlav zug lug them ua ob npaug ntawm cov nqe kws puab tub muab pub rua kuv txiv lawm es txhajle phua-nraab tau.

"tseeb le puab has, kuv tsuasyog txais qhua txhua mo xwb ces txhua tsaavyaam ndlwg moog tau zoo.
kuv txiv tau kuv cov nyaj coj moog them nuj them nqe hab tseem tshuav mivntsiv coj lug yuav ub yuav nua kuam tau siv huv lub tsev.
tamsis vim txuj kev huloj, kuv txiv txawm cale tsi kaam kuam kuv tawm kuv txuj kaam nuav lawm.
tsi taag le hov xwb, nwg tseem hem kuv hab tas yog kuv tawvncauj es tsi kaam khwv lug paab nwg them nqe ces nwg yuav ndlab kuam kuv nam moog thovkhawv noj hab lemaam xaa kuv ob tug namhluas tuaj ua kuv txuj kaam pauv kuv.
vim kuv tsi xaav kuam kuv nam hab kuv cov namhluas yuavtsum tau ntsib kev lwj sab le kuv, kuv txhaj maag kuv txiv khoo ua yaam kaam nuav ntxiv.

"txhualeej-txhuatug yeem totaub zoo tas kuv txuj num yog dlaabtsi.

kuv qhov haujlwm ces tsuasyog txais qhua.
txawm laug, hluas, hab phem qas npaum le caag los tsuav puab muaj nyaj them xwb ces kuv yuavtsum ua tuabywv uv ca hab tsi txhob nroo dlaabtsi.
thaum yug tseem tshab ces txhualeej-txhuatug yeej nyam.
ib mos, yaam tsawg, yog xyaa rua yim leej.
tej mo kuj txug le kaum-peb kaum-plaub leej.

"kuv txiv yog ib tug tuabneeg kws huloj hab saibhlub rua tugkheej heev.
kuv tub rau-rausab khwv sub kuv cov nqe txhajle taag sai es kuv txhaj tau rov qaab moog coj lub neej kuam xws le luastej, tamsis uantej kuv cov nqe yuav taag txhua-txhuazag, kuv txiv tub xub-xub moog nrug cov tswv nqe thaam taag hab rov qaab muab kuv phua-nraab dlua tshab ib zag ntxiv taag-moog-le lawm xwb.
chim...
kuv muaj kev chim sab heev.
kuv tub sim tsiv tawm ntawm qhovchaw hov tau ob zag lawm, tamsis txhuazag yeem maag nteg rov qaab lug rua yug lub nkuaj.
koj tub yeej paub zoo tas cov tuamhaam nyob rua tebchaws thaib nua muaj kev puamtsuaj heev npaum le caag.
thawj-thawj zag kws kuv txavtxim sab tsiv, kuv ntsib ib cov tuamhaam hab thaum kuv pav qha puab txug kuv qhov teebmeem taag lawm, puab tsuasyog luag rov qaab rua kuv hab nteg kuv rov coj moog rua kuv cov tswv nqe xwb.
kuv tub ntxim paub tas puab yeem them ntau-ntau rua cov tuamhaam khibxuab hov lawm, vim le caag kuv tseem moog raug puab rooj ntxab hab.
kuv maag rautxim saab heev zag hov.
puab ntaus kuv cuag le yug yog ib tug tsaj--txugtxij kuv ntuav ntshaav kag.

"le ib hlis ntau tomqaab kuv maam zoo hab txais qhua taug ntxiv.

thaum hov kuv tau ntsib ib tug hluasnraug yaas kws thaum peb tseem yau peb tau kawm ntawv uake.
kuv txavtxim sab tsiv caum nwg, tamsis zag nuav puab tsi ca sab rua kuv lawm puab txhaj xyuamxwm heev.
yog kuv ceevfaaj tugkheej mivntsiv ces tejzag kuv ntxim muaj caij tsiv dlim, tamsis vim kev ntseeg hab ca sab rua lwm tug heev dlhau, kuv tug phoojywg kws wb ua kaam uake txhaj qha tau rua puab.
kuv nyav tawm saab nrau lajkaab tau ob kaujruam xwb ces rovqaab maag nteg dlua.
vim le caag kuv lub neej txhaj yuav raug rautxim luj ualuaj nuav?
caag nwg txhaj tsi tuaj ntsib kuv ntxiv lawm le?
los yog puab ua le caag rua nwg lawm?
tsi yog...
ntshe tejzag puab tsuas tsi kaam kuam nwg tau lug ntsib kuv ntxiv lawm xwb.
tej kev xaav nuav dlha moog-moog lug-lug huv kuv lub hlwb tsi txawj tsum--thaum kuv tseem pw tog kuam kuv lub cev rovqaab zoo.

"tomqaab zag hov puab muab kuv hloov chaw ib qhov moog rua lwm qhov.

kuv tsi ntsib nwg ib zag ntxiv lawm le.
ntshe nwg yeej tsi muaj sab tag.
cov lug kws nwg tau has ces tsuasyog cov lug dlaag ntxag mivnyuas-yau xwb.
txhua lub chaw tshaam yaav montuj nwg yeej paub zoo, caag nwg txhaj tsi tuaj nrhav yug?
kuv cov phoojywg has qha rua kuv tas puab tau ntsib nwg qhovtwg rua qhovtwg hab tau ua dlaabtsi nrug nwg huvsi...
es nwg tsi ncu txug yug le lawm lov?
sijhawm hloov tau txhua yaam.
kev xaav txug nwg maajmaam pluj zujzug moog.

ib zag ntxiv hlub zag taag lug nrug leejtwg los nwg yeem paub zoovim le caag nwg tseem txhobtxwm lug thaab nrug yug hab?
hlub zag taag lug tau ntsib txuj kev mob sab, khuasab, lwj sab heev npaum caag yug yeej paub zoovim le caag txhaj tseem kaam ca rua nwg thaab?

nwg ntxim moog ntsib cov kws tseem hluas, tseem tshab--tshaaj le qhov kws yuav lug tuv nrug yuguacaag nwg txhaj tsi ua le hov?
nwg tub yeem paub tseeb tas yug lub neej qubqaab tau ntsib dlhau dlaabtsi taag lug lawmuacaag nwg tsi txaav dleb?

caag nwg txhaj xij nyam tuaj has qha rua yug txug yaam ub yaam nua--nwg txuj kev vaam kev ntshaw yog dlaabtsi--rua thaum lub caij kws tsi muaj leejtwg nrug yug nyob?
yog tsi muaj sab hlub tagnim yuav muaj leejtwg kaam tuaj tawb heev taagnpaum le nuav dlag lov?

caag lub ntuj txhajle yuav nyam uasi nrug kuv lub neej ualuaj le?

thaum taws tau tug xyaab lawm--txawm nwg yuav xaa cov paa tsw qaab tuaj ntau npaum le caag--los ntshe tsuas yuav zoo le zaag taag lug ib zag ntxiv dlua tshab xwbnwg moog tsi rov lug.

"vim kev sim nrug cov tuabneeg tojsab le yug ib zag lawm, zag nuav kuv yuav sim nrug tug kws nwg yeej ibtxwm nyob huv nroog saib hua yuav txawv le caag.
yog tsi sim ces yeej tsi paub.
sim kag ib zag saib yug puas yuav ntsib kev thajyeeb tau....

"tug hluasnraug thaib hov nwg yog ib tug kws kuj tsi npluanuj heev hab tamsis muaj phoojywg coob nyob rua huv puab cov jetset society.

nwg coj kuv moog txug ntau qhovchaw hab tau ntsib coob leej kws muaj npe nrov nyob thaibteb.
tamsis luas lwm tug tsuas ntsib ib zag xwb ces luas kawm tau hab ncuntsoov ca, caag yug lub hlwb luj hlub caum tsi cuag luastej ib zag le.
koj kab yog lawm, nwg tso kuv ibyaamnkaus le tug hluasnraug yaas tau ua tseg ca lug lawm.

"kuv thev tsi taug kev mob sab nuav ntxiv kuv txhaj txavtxim sab tsiv tuaj tebchaws nuav.
muaj tseeb...
kuv paub zoo tas kuv txiv yuav ua le caag rua kuv ob tug namhluas, tamsis tsuav kuam kuv tsi txhob tau pum hab tau nov txug xwb ces kaavlam ca nyag taug nyag txuj kev kws lub neej tau tsim ca rua yug.
muab xaav lug lawm kuv lub neej tsuasyog muaj nce xwb, tsi yog poob xws le lwmleej-lwmtug.
yog rua lwmtug, thaum lub cev tshab raug plauvtshauv poog ua rua qubzog tuaj lawm ces tsuas yuav kawg poob moog rua theem qeg zuj-quas-zug lawm xwb.
kuv kuj yog muaj moov heev kws muaj lub cev hab ntsejmuag kws luas dlhuav tsi tau sai-sai, nwg txhaj coj kuv nce ib theem rua ib theem tuaj txug tebchaws nuav...."

nplhaib pav txug qhov nuav ces nwg txawm tsi has dlaabtsi ntxiv lawm.

kuv saibntsoov nwg lub ntsejmuag saib puas muaj dlaabtsi txawv, tamsis tsi muaj dlaabtsi txawvtxaav hlo le.
nwg tsi chim, tsi zoo sab kws tau pav qha yaam kws tau muab khaws ca huv nruab sab tau ntev dlhau ntev, hab tsi tu sab txug kev kws tugkheej tau xaiv taug txuj kev nuav hlo.
kuv saib nwg ibplag ntxiv ces kuv nqug nwg lug khawm rua ntawm kuv xubndlag.

kuv xaav has rua nplhaib tas nwg lub neej lugnruag khuasab tau xaus lawm.
tshooj nuav ntxiv moog rua yaav tod ces tsuas yuav yog muaj kev txaus sab hab kaaj sab nrug kuv lawm xwb.
tamsis kuv yuavtsum tau nreg kuv tugkheej ruatsaiv.
es kuv nam kuv txiv hab kuv cov kwvtij ne?
puab puas yuav kaam txais nplhaib?
ntshe puab yuav tshev kuv tas caag es puamxeeb yog ib tug tub txawj tub ntse kawm tav qeb sab lug los caag tseem moog qaugquav rua tej tug ntsejmuag mebcaab le nplhaib xwb.
tsi taag le hov xwb puab yeejyuav muab kuv xuam tawm ntawm kwvtij neejtsaa txhualeej huvsi hab.
yug yuav ua neej nyob twmzeej moog taag ib simneej tau le caag?
cuag nkaus le nplhaib paub tas kuv tseem taabtom xaav txug dlaabtsi...
nwg tsi quaj--tsi muaj suab dlaabtsi tawm hlo--tamsis kuamuag ndlwg lug ntub kuv tsi tseg lawm xwb.

nub tomqaab thaum kuv tseem taabtom naav khaubdluag npaaj yuav rov qaab moog ntsib nplhaib, huv thisvis puab ua xwm txug ib tug quaspuj tseem yuav dlha tsev tuag.
cov tub ceev xwm kws moog yeeg dluab ua yaam xwm nuav tawm tseem taabtom yeeg moog rua ntawm nwg lub ntsejmuag saib yog leejtwg.
taamsim hov nplhaib tig lug ua rua pum nwg lub ntsejmuag taagnrho, saibntsoov huv thisvis tuaj rua ntawm kuv hab has, "kuv hlub koj."

thaum nwg has taag ces nwg lub cev txawm zoo le dlaim nplooj kws maajmaam poob saum ntsis ntoo lug chwv pegteb, thoojtxhij kws nwg tug ntsujplig taabtom yaam tawm ntawm nwg lub neej lugnruag kws nyob huv ndlajteb nuav moog.

txug nwgnuav lawm los nwg tug xyw tseem najnub tshwmsim rua kuv pum hab kuam kuv ncuntsoov nwg lulug "kuv hlub koj...."

nplhaib, yog lwm tam muaj tag wb maamle rov sibntsib dlua.
txugtxij thaum hov, txawm koj tug ntsujplig yuav moog su kev mob nyob rua qhovtwg lawm los xij...
kuv thov kuam koj tsuas yuav tau ntsib kev kaaj sab moog taag ibtxhis tsi paub kawg.
tejzag...
yaam nuav yuav them tau rov qaab rua koj txug txuj kev tsimtxom kws koj tau thev lug ntev dlhau ntev.

phuam puag ntuj "nam lov, oo tub rov lug txug tsev lawm los tsi tau?"

thaumtwg koj lemaam kaam tsum koj txuj kev kws xij yuavtsum xub-xubthawj xaam txug lwmleej-lwmtug uantej koj tugkheej?
thaumtwg es koj maamle tsiv tawm ntawm koj yaam kaam kws najnub nwgnuav koj maag paav rua?
txhualeej-txhuatug tsuasyog xaav txug tugkheej uantej xwb, caag koj tseem txhaj xij tsi txawj kaam xyum ua kuam xws le puab hab?
koj tseem hluas--tseem muaj zug--tseem puv nrug kev npausuav rua yaav pegsuabcaag koj tseem xij tsi kaam muab lwmleej-lwmtug ca tom ntug--tshem tawm ntawm koj txuj hauvkev?
tsi yog lov, tub tim tas koj xij tsi kaam muab nqe rua tugkheej cov txajntsig es koj txhajle maag kaw nyob nrug lub neej zoo le taamsim nuav?

"taagkig nuav thaum tseem tsi tau kaajntug kuv tub xaa oo moog rua tom chaw luavmes caij luavmes lug tsev lawm."

caag koj txhajle tsi txawj chim--tsi txawj muab tugkheej txuj kev ntshaw saibhlub le?
tsi yog lov, kws tim koj xij tsi muab tugkheej txuj kev vaam saib uantej es koj txhajle maag muag caj zag taag zag thab le najnub nwgnuav?

"le caag nua?
txiv meb rov sistshe dlua es npib tsiv moog ua lajlees lawm?"

koj tub yeem paub puv sab zoo tas txhua-txhuazag kws tejyaam le nuav tshwmsim ces leejtwg txhajle yog tug kws maag mob saab heev tshaajplawg xwb.
koj ibtxwm paub zoo tas kev mob ntawm nqaj-tawv xwb saab tsi npaum ntawm lub sab--ntawm txuj kev xaav.
luastej has tas sijhawm yeej khu tau txhuayaam.
thaum kev ntsoog ntawm cov nqaj cov tawv zoo lawm--es koj lub sab ne?
tseem yuav nquag thev moog heev npaum le caag ntxiv?

"koj tuag-ibtsig!
kuam txiv tsumkag nwg txuj kev vwm tsaam ibplag kuv tsi xaa nyaj lug ntxiv lawm ov."

tsi txhob dlaag tugkheej kag!
leejtwg yog tug kws muaj lub sab mogmuas?
tsi yog lov, kws tub tim yog koj xij ua nluasnlob tsi caj tsi tuag es koj txhajle maag tsimtxom saab ualuaj nua?
txawm koj yuav npautawg rua koj txiv heev npaum le caag los yeej yuav zoo lawv le txhua-txhuazag hab xwb--vim tseem tshuav koj nam, koj ob tug namhluas, hab koj tug nug yau.

vim ruaqhov tseem tshuav koj ob tug namhluas.
tseem tshuav ob tug namhluas dlag es koj tseem xij moog txhawj txug ua tug dlaabtsi?
caag tsi kaam faib nraa rua txhualeej-txhuatug aub es sub txhajle tsi txhob nyaav heev dlhau rua yug tuableeg xwb?
koj tsi paub dlhuav txuj kev kws xij yuavtsum ibsij raug mob le los caag?
caag es koj tseem xij yuav nyam quaj rua koj nam thaum nwg maag koj txiv ntaus?
caag es koj txhaj yuavtsum najzag quaj rua koj cov namhluas thaum puab ua txhum es maag rautxim?

"txiv nyag nyaj coj moog twvtxaj hab yuav cawv haus taag lawm es tsi tshuav rua koj tau coj moog yuav khaubdluag hab ntawv rua zeb?"

koj puas pum!
yog vim le caag es puab txhajle tau moog kawm ntawv?

tsi yog lov, kws yaam nuav yog yaam kws koj ntshaw heev tshaajplawg?

es yog vim leejtwg cov nyaj txhajle ua rua puab muaj peevxwm moog kawm txujci tau?
koj txiv?
koj nam?
los yog lug ntawm puab tugkheej cov dlaagzug moog khwv hab nyag txuag nyag le khaws ca xwb?
tub tsi yog ib qhov hlo le sas.

caag es thaum oo xeem nkaag tsi tau rua mo tsho, koj hua tsi kaam kuam nwg tawm ntawv lug ua lajteb paab koj nam xwb?
caag es tseem yuav xum nkim ib cov nyaj kws koj tau siv koj cov hlws khwv caj khwv tuag lug laij nrhav tsev kawm txujci qeb sab--txawm zoo tsi npaum le mo tsho los kaavlam--tsuav kuam oo tau moog kawm txuas ntxiv xwb?
koj tub yeem paub puv sab zoo tas npib yog tuabneeg khibdwb npaum le caag sas, caag es tseem xij najnub nquag txhawb nwg ualuaj thaum kws tub paub tseeb lawm tas nwg yuav nce tsi nto ntsis?
zeb tseem yau ualuaj, hab tsi taag le hov xwb, nwg tub puamxeeb yog ib tug mivnyuas tub dlagnwg yeem yuav muaj peevxwm nrhav kev kuam tugkheej tsi txhob tuagtshaib tau xwb.
rua txhuatsaav-txhuayaam kws koj tau ua rua puab yaav taag lug lawm, puab puas tau ua dlaabtsi pauj koj rov qaab le?

koj tsi paub khib le hab lov?

caag es yug txhaj yuav ca kuam tugkheej txuj kev xaav cale laam tau laam xaav dlaabtsi le nuav?
tsum kag!
tsi yoom xaav dlaabtsi le nuav ntxiv lawm.
txawm puab yuav muab tsi tau ib yaam cuabyeej dlaabtsi ua kev zoo sab rua yug; txawm puab yuav tsi tau has lu nyuas lug uatsaug rua yug xwb; hab txawm puab yuav tsi tau ua ntau tsaav ntau yaam kws puab ntxim ua rua yug los kaavlam.
ncu ntsoov tas puab muaj cov ntshaav kws zoo ibyaam le yug cov ntshaav hab.
txawm puab yuav has tawm tsi tau nrug lub qhovncauj los thaum yug saib puab cov qhovmuag xwb ces yug tub yeem paub zoo lawm tas puab lub sab xaav tau yaam dlaabtsi lawm.

yug yog tug hlubpuab yog cov yau.
puab tsi tau xaiv kuam puab yug lug ua tug yau yug.
vim le caag yug txhaj yuav xaam nuj xaam nqe rua puab?
yug yog tug hlub.
yug teg dlejnum yog saibxyuas cov yau.

txawm yug yuav tau txais kev txomnyem npaum le caag los tsuav kuam cov yau tsi txhob tau ntsib le yug xwb ces ntxim yog qhov txaus sab rua yug lawm.
puab ntxim tau lub neej kws tsi txhob paub txug txuj kev nyuab sab le yug.
txawm yug yuav yog tug raug xaiv kuam tau txais kev lwj sab npaum le caag los kaavlam, tsuav yog yug paab tau puab kuam muaj lub caij tau moog kawm txujci es sub txhajle yuav paub muaj kev vaam kuam luj tshaaj qub tuaj xwb ces yeem txaus rua yug lawm.
tsuav yug tau ua txuj phuam puag puab lub ntuj uake xwb ces tau lawm.

"kuam zeb tsi txhob quaj-quaj es kuv lemaam xaa dlua ib cov nyaj lug rua koj tau yuav khaubdluag kawm ntawv tshab hab cov ntawv kws nwg yuavtsum muaj rua nwg.
txawm zag nuav kuv yuav xaa tsi tau ntau heev los kuv maamle xaa kuam tau ntau npaum le qhov kuv yuav muaj peevxwm tshawb tau."

moob lajleeb
