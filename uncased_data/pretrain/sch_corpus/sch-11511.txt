tib neeg lub neej qhov yuav zoo thiab ntu tsis zoo pis tsawg.

tib neeg txuas tus muaj cuab kav yuav ua tau raws li siab xav yog thaum lub hnub nyoog 20 xyoo mus txog ntua rau thaum 50 xyoo, lub caij no neeg lub hlwb tseem khiav tau zoo thiab nrawm, tus neeg yuav pib tau lub neej zoo yog lub caij no, tus neeg yuav xyaum ua lub neej kom zoo nrog luag lwm tus, yuav khav kev ntse ntawm tus kheej tawm tuaj sib tw ua thawj coj qib theem me mus txog qib theem loj, lub luag num me mus txog lub luag num loj, lub siav xav tau li cas tus neeg muaj cuab kav ua tau li ntawd mas yog lub caij nyoog no.
kev ua ib nkawm niam txiv yuav pib lub neej kom zoo kom muaj txiag nplua nuj los yog lub caij no, ua ib leej neeg twg yog nws tus kheej tsis pib lub caij li hais no kom zoo ces tsis txhob to tias tseem tshuav lwm lub caij nyoog yuav zoo lawm, lwm lub caij ces tsuas suav hnub suav hmo thaug zuj zus, lub siab xav tau los tus neeg tsis nrawm li lub siab hais, neeg lub lub neej yog pib tsis tau rau ntu hais no ces tas kev cia siab lawm tsis txhob tos lwm hnub, yeej tsis muaj lwm hnub rau yus.

tib neeg lub neej yog pib thaum 50 xyoo mus txog rau 100 xyoo lawm saum mas yog lam lawm xwb, qhov yuav zoo twb dhau caij lawm, tib neeg tus uas los pib ua lub neej yav no lawm pem, los pib lub neej es zoo rau ntu no muaj tsawg heev twb tsis muaj 1%, neeg feem ntau los zoo rau lub caij 50 xyoo rov saum mas yog ib nkawm niam txiv los sis ib tug neeg twg ntawd yeej pib thaum nws tus kheej lub hnub nyoog hluas hluas los lawm, thiab yeej yog neeg lim xeeb coj zoo tiag tiag mas thiaj muaj thiab zoo taus rau lub caij no, yog tsis li hais ces txhob tos lawm, tsis muaj caij nyoog.

tib neeg lub neej ntawm tus neeg hnub nyoog 14-15 xyoo mus ua lub neej nrog ib tus neeg hnub nyoog 50 xyoo mus rau 100 xyoo tsis hais txiv neej los poj niam, tus neeg lub neej sib yuav tau zoo li no ces yog lam lawm xwb tsis muaj hauv kevtsis muaj hom phiaj kev ua neeg, ib tus yuav raws tsis tau ib tug ua neej sib yeb nyob ua neej ua dog ua dig ces tas yus ib sim neeg tus hluas tsis pom qhov zoouas yuav ua neej mus raws li lub siab xav ntawm tus peev xwm.
qhov zoo ces yog zoo rau tus 50 xyoo mus saum tias tau tus mos mos, qhov phem yog phem rau tus hluas ua 14-15 xyoo lub neej tsis muaj hom phiaj, tsis muaj kev mus txog rau txoj kev cia siab hauv ib lub neej kev ua neeg khov sib phim li lwm leej lwm tus, thaum muaj neeg coob tuaj ua ke, tus hluas tsis xav mus nyob ze tus laus ua tau tej yam txaj muag ntshuj ntshis nyob tsis phim lub teb lub chaw tej tib neeg.

neeg yuav ua lub neej kom sib phim li luag tsoom sim yuav tau yuav thaum ob leeg hluas ib yam ua ntej los zoo saib ua qab los zoo nuam, ua lub neej hluas ib yam mas ob leeg muaj txoj kev sov siab heev, tab sis yuav tau lim xeeb tuav lub neeg kom zoo tiag tiag, ob leeg yuav tau muaj kev sib zam txim ntawm lub neej yuav ua mus yav pem suab, tej nkawm niam txiv yuav los muaj teeb meem tsis sib haum xeeb, kev sib ntxub sib cav sib ceg rau lub caij uas muaj 2 tus me nyuam mus txog rau 4 tug me nyuam ntawd mas kheev kheev hom muaj teeb meem yuav xav sib nrauj sib tso, thiab ho yogcov uas tsis tshua muaj kev kawm ntau txuj ci txog qhov siab ces thiaj ua tau tej yam li ntawd ntau dua lwm tus uas muaj kev kawm txuj siab.

cov neeg sib nrauj sib tso kuj tsis pom ib tus twg yuav tau lub neej zoo dua lub qub los lawm, tsuas pom qhov phem yog qhov ntau dua qhov zoo, tib neeg yog koj yuav thawj tus tsis zoo lawm ces, txawm yuav tus 2-3 lawm tom los yeej tsis zoo tib yam, tseem twb tsis npaum tus qub thiab.
tub coj qwb taus tub thiaj yuav nkauj yau, ntxhais coj qwb txuas ntxhais thiaj yuav txiv hluas yuav tau ua siab ntev sib yoog coj ua lub neej kom kawg qub kawg ntsis sub tej me nyuam tiaj tau kev vam khom, tau kev cia siab, niam txiv tsis txhob ua qauv phem rau tej me nyaum li niam txiv, niam txiv hais lus nrov nrov tej me nyuam yuav hais lus nrov nrov li nam txiv, nkawm niam txiv twg maj mam sib hais lus ua ke, los tej me nyuam kuj mam mam hais lus li nkawm niam txiv ntawd, niam txiv ua qauv rau me tub me nyuam coj.

ytk hlob tshaj aw koj puas xav tau keeb kwm hais txog tib neeg lub caij nyoog kev ua neej saib zoo li cas maj.
yog koj xav tau no kuv mam muab rau koj los tau.
kuv tshawb tib neeg lub neej thaum yug txog tuag tias txhua txhua 10 xyoo mas nws hloov li cas lawm mas kuj tseeb thiab os yog piv rau kuv xwb naj.

kwv yawgnomdub, kuv xav tau keeb kwm ntawm lwm haiv neeg sau txog neeg lub neej tiag, yog koj rho tau no koj ho rho los rau kuv tau nyeem thiab kawm.

qhov kuv sau no mas yog kuv tsuas sau txij li kuv xeev xwm txog txoj kev ua neeg, tau soj ntsuam tib neeg lub neej los ntawm tej tus tib neeg tau ua los lawm, hauv yus pab pawg neeg tus ua li cas los muaj, ces yus muab khaws tseg, thiab tej laus ib txwm tau qhia ntau yam txog neeg lub neej qhov zoo yog li cas, qhov phem yog li cas no es kuv lam muab sau los qhia tias neeg feem ntau, lub neej yuav zoo yog thaum twg rau thaum twg qho me ntsis li ntawd.
yog koj muaj tej zaj zoo los ho sau tuaj qhia.

ytk zaj no yog hais txog tibneeg lub neej zoo li lub moos uas muaj 24 teev tauj ib hnub cais pib dua tshiab.
kuv txais hauv america li los ua hmoob xwb os.

tibneeg lub neej nyob ntiajteb ntawv nkauj 90:10 peb tibneeg lub neej nyob rau lub ntiajteb no zoo ib yam li lub moos uas muaj 12 teev sawv ntxov thiab muaj 12 teev tsaus ntuj.
thaum 12 teev tsaus ntuj dhau lawm nws yuav tawm dua ib hnub tshiab tuaj, rau qhov hnub qub twb tas lawm.
thaum hnub tshiaj tawm tuaj lawm koj yeej yuav rov qab mus rau hnub qub tsi tau li.
txawm yog hnub qub yuav zoo yuav phem los koj yeej muab tsi tau rov los ib zaug li lawm.

thaum 1-5 teev sawv ntxov.
lub caij no mas lub ntuj lub teb tsaus ntuj nti, txawm koj yuav mus kev los koj yeej xuas dub mus xwb.
thaum koj nyob rau lub caij no mas koj yuav noj mig, yuav noj mov los tseem tos niam tos txiv sawv mus muab rau koj noj.
lub caij no mas kev nyuaj siab los koj yeej tsi muaj.
koj yeej tsi paub tias lub neej nyob rau lub ntiajteb no yuav nyuab npaum li cas.
txhua yam koj tos niam tos txiv pab koj xwb.
(thaum no koj muaj 1-5 xyoos) thaum 6 teev sawv ntxov.
lub caij no koj yuav hnov kab noog quaj, koj yuav hnov koj niam koj txiv sawv mus ua noj ua haus.
koj niam koj txiv yuav khaiv koj nqa qoob loo lossis qhauv mus rau qaib, rau npua noj.
koj yuav hnov nag ntub koj, koj yuav hnov tshav ntuj ziab koj, koj yuav hnov yoov tom koj.
koj yuav pib paub tias koj lub neej tsi yooj yim, muaj ntau yam yuav tau ceev faj thiaj tsi ua rau koj raug mob.
(thaum no koj muaj 6 xyoo) thaum 9 teev sawv ntxov.
lub caij no koj pib xyaum nrog luag mus ua liaj ua kam.
thaum no koj xav tias lub ntiajteb no koj tibleeg thiaj zoo, thiaj txawj xwb.
koj nyiam ua tej yam txawv txawv kom lwm tus pom koj thiab qhuas tias koj mas keej kawg li.
leej twg qhia los koj yeej tsi yuav thiab tsi mloog nws qhia koj.
koj nyiam li cas koj ua li ntawm.
yog koj tsi ceev faj mas koj lub neej liamsim tas rau thaum no rau qhov koj khav theeb heev thiab koj tsi kam kawm qhov zoo ntawm lwm tus.
(thaum no koj muaj 20 xyoo) thaum 12 teev sawv ntxov.
lub caij no yog ib nrab hnub, lub hnub nres nres lawv.
koj tseem kub siab lug ua koj tej num ntxhov nyo tabsis twb txog caij mus noj sus lawm.
koj ua num npaum twg los tsi nkees li.
koj xav kom txhua yam koj ua tiav tibsis thiab puav leej yog koj tus lossis yog koj tib leeg tsim tawm los.
lub caij no koj xav tias lwm tus yeej tsi paub npaum koj li.
koj tib leeg thiaj paub xwb, txhua yam num koj leg tas tibsi.
koj tsi tshuam nyiam phooj ywg thiab tsi nrhai leej twg tu siab li.
koj muab koj tes num saib tseemceeb heev dua kev phooj kev ywg.
koj muab koj saib muaj nuj nqis dua lwm tus, koj xav tias tsi muaj phooj ywg los koj yeej muaj koj peevxwm txaus lawm.
lub caij no yog koj tsi ceevfaj mas koj yuav tsim tau ntau tus yeeb ncuab thiab koj yuav raug ntau yam plaub ntug.
(thaum no koj muaj 35 xyoos tiav ib nrab txiv neej yawg kiag) thaum 3 teev tsaus ntuj.
lub caij no yog koj xav saib ua num tas yuav mus ua dab tsi.
yuav yum tus phooj ywg tws thiab yuav mus ua si qhov tws.
yuav mus haus dej haus cawv, yuav mus ci nqaij noj ua si ua ke qhov tws lossis yuav mus ua phaib ua npiab ntawm leej tws lub tsev.

lub caij no koj nyiam kev phooj kev ywg heev, koj yeej tsi xav kom leej twg tu siab rau koj li.
lub caij no yog leej tws cam ncauj heev los koj yeej nyob tib ywm mloog xwb.
txawm yog nws ua txhua yam twb yuav coj nws mus rau txoj kev puam tsuaj los koj yeej tsi xav hais.

koj ua siab ntev ntev leej twg yuav hais li cas los koj tsuas tias nej nyiam li cas los ua li ntawm.
tibneeg yuav xav tias koj yog neeg ruam tiamsis tseeb tiag koj ntse tshaj.
yog yuav xaiv cov neeg txawj ntse los ua nom ua tswv kom muaj lub zoo laj lim tswv yim thiab siab loj coj tau sawvdaws mas xaiv hom neeg no.
(thaum no koj muaj 50 xyoo) thaum 6 teev tsaus ntuj.
lub caij no yog yuav tau npaj rov qab los vaj los tsev, los ua noj ua haus thiab yuav rov qab mus pw raug zog rau qhov lig lawm.
thaum no yog muaj neeg kom koj mus sab laj los koj yeej tsi xav mus, yog tej yam tseemceeb heev thiab luag thov tiag mas koj thiaj lam mus xwb.
koj muaj ib lub zoo tswv yim los koj yeej tsi xav hais, yog koj yuav hais mas yuav tsum yog lwm tus xav tau thiab thov tiag mas koj thiaj lam hais rau qhov tsi yog lub caij hais liaj hais kam lawm.
thaum no koj tsi nrhaw kev nom kev tswv, luag muab koj twb tsi xav ua.
koj tsi nrhaw nyiaj nrhaw txiaj, tsuav tau noj tau haus xwb caij koj yeej zoo siab lawm.
qhov koj xav tau cais kom muaj phooj ywg coob thiab tej metub menyuam txawj ua lawv lub neej kom zoo lawm xwb cais koj yeej zoo siab lawm.
(thaum no koj muaj 65 xyoos) thaum 9 teev tsaus ntuj.
yog lub caij tsaug zog heev lawm yuav tau npaj mus pw.
lub caij no txawm muaj ib yam zoo los koj tsi qab lus noj, txawm muaj num ntau los koj tsi qab siab ua.
txhua yam kev ntxov siab koj yeej tsi xav txog rau qhov tsi yog lub caij kaj ntug es yuav muab tej dej num ntawm los leg tabsis yog caij nyob tib ywm thiab npaj mus pw lawm xwb.
(thaum no koj muaj 80 xyoo) thaum 12 teev tsaus ntuj.
lub caij no yog koj tsaug zog ntuj teb nriag to.
leej twg yeej tsi paub tias koj ua dab tsi, koj dua twg lawm.
yeej tsi muaj leej twg yuav xav txog koj txawm yog koj yuav txawj ntse yuav ua nom ua tswv, yuav muaj meej mom los yeej tsi muaj leej twg xav txog koj vim koj tsaug koj zog.
txawj koj los twb tsi xav txog koj lub meej mom thiab koj tej kev txawj ntse li thiab.
hnub tshiab twb yuav tawm tuaj, kev nyuaj siab tshiab twb yuav muaj.
yam kev nyuaj siab qub nag hmo twb dhau tas, muab tsi tau rov qab los li lawm.

â€¢	no yog peb lub neej nyob rau lub ntiajteb no thaum lub hnub tawm mus txog thaum lub hnub poob.
thaum peb yug mus txog thaum peb tuag.
yog tias koj yog ib tus uas nrhaw txhua yam nyob rau lub ntiajteb no thiab khwv kawg nkaus rau koj tej kev nrhaw, kev lom zem thiab meej mom ua rau koj tsi muaj sij hawm mus nrog vajtswv sib raug zoo li los xwj.

thaum txog 6 teev tsaus ntuj nws yog koj lub caij yuav tau mus nrhiav koj tus tswv thiab nrog nws sib raug zoo nyob tsam koj mus pw ua ntej lawm cais yuav tsi muaj caij rau koj mus nrog koj tus tswv sib raug zoo lawm.
(tejlus qhia 11:9-12:1) qhov ntxiv mus yog hais txog tibneeg txoj kev hloov txhua txhua 10 xyoo twg.

tibneeg txojsia nyob lub ntiajteb 1.	thaum muaj 10 xyoo, txawm no npaum twg los yeej tsi hnov no.

2.	thaum muaj 20 xyoo, txawm tham hluas nkauj hluas nraug npaum twg los yeej tsi txaus.

3.	thaum muaj 30 xyoo, txawm muaj tsov tuaj los yeej yuav tiv kom yeej.

4.	thaum muaj 40 xyoo, txawm yog tau txhua yam lawm los yeej tsi txaus siab.

5.	thaum muaj 50 xyoo, nyob nyob lam hnov mob ub mob no tuaj.

6.	thaum muaj 60 xyoo, ris ib nras yuav tau vuag ntsoj vuag ruag thiaj los txog tsev.

7.	thaum muaj 70 xyoo, hais lus tom ntej tom qab tsi muaj qab hau.

8.	thaum muaj 80 xyoo, twb tsi mob los cia li nqis tsi taug saum txaj los.

9.	thaum muaj 90 xyoo, quav tawm lawm los twb tseem tsi hnov.

10.
	thaum muaj 100 xyoo, mob tsi mob los nws yeej yuav tuag.

nrhiav txojsia nyob hauv lub ntiajteb no yeej yuav tsi tau ib zaug li, tiamsis thaum peb tus tswv yexus rov qab los nws yuav muab txojsia mus ibtxhis rau peb.
(filipis 3:20-21) kwv yawgnomdub, ua tsaug ntau ntau uas koj tau siv caij nyoog los ntos, neeg lub neej rau kuv tau nyeem yeej zoo kawg thiab, nws yog ib yam uas nyias muaj nyias lub niam tswv yim, coj los taw qhia tib neeg txoj kev ua neej ib ntus ib ntus ntawm lub caij nyoog, kom neeg paub txog tias lub caij twg yog neeg ua li cas hloov mus li cas lawm li ntawd kuj yog zoo rau tus uas tsis tau paub pom txog tau kawm, ua tsaug ntau uas koj siv caij nyoog ntev loo los sau.

ytk 2 yawg-- yog yuav hais tib neeg lub cev pauv (physically & mentally) mas yeej muaj ntau stages tiag nawb, tab sis yog yuav hais raws tib neeg lev ua neej (cov nyob mekas teb no xwb) no ces nws tsuas muaj 3 main stages xwb.

1. birth - 25 years (educational stage) - yeej tsis txhawj txog kev khwv noj khwv haus, nuj nqis, kev txhawj xeeb thiab nyuaj siab.
lub siab mas tsuas xia plias txoj kev ua si thiab kev lom zem xwb.

2. 26 - 65 years (pratical or working stage) - muaj vaj tse, nuj nqi, poj niam tub se, niaj hnub khwv ua laj ua kam, kev txawj xeeb, nyuaj siab, paub qhov zoo, qhov phem, etc.. "
nqaij qab txha txiv qab plhaub, ua neej txog nta thiaj paub" no ces yog stage no ntag.

3. 65 - death (retirement) - niaj hnub nyob thiab xav seb tomorrow yuav mus ncig saib leej twg, lub taj laj twg, lub nroog twg, lub teb chaws twb, thiab tsuas niaj hnub tsab mob thiab yuav mus ntsib tus doctor twg thiab nrhiav yuav yam tshuaj twg thiaj pab kho tau tus mob no xwb.

yajtshajkoob ua tsaug os.
koj lam muab saib puas nkag ki zoo vim kuj tsi yog kuv li tswv yim tabsis kuv muab luag cov neeg tshawb fawb uas luag twb test, twb observed thiab luag xav tias tib neeg lub neej yeej mus li ntawm no xwb.

kwvtij qhov koj hais yeej yog ib qhov.
qhov kuv muab tso rau saum no mas nws tsi yog kuv li tswv yim idea os.
kuv muab luag cov tub txawj ntse lub tswv yim uas luag twb ua research thiab test, observe thiab prove hais tias tib neeg lub neej cais muaj mus li ntawm no xwb os.
tej zaum kuj yuav tsi nkag ki zoo rau txhua txhua tus, tej tus lub neej kuj yuav mus txawv li ntawm tabsis qhov ntawm yog qhov luag test, observe lossis ua experiment los lawm tias muaj tseeb no xwb.
