nej cov uas paub zoo pab tshab txhais rau peb cov tsis paub seb yog li
cas tiag...
cov uas tsis tawm tsam caubfab yog leej twg? cov uas ntxub caubfab yog
leejtwg?
cov uas ntxub hmoob yog leejtwg? cov uas txhawb hmoob yog leejtwg?
tham kom peb tej siab ntsws qhuav qhuav ho ntxaum dej mentsis seb..
x z

koj xav paub lod?
1. cov yog cobfab ces yog zab, yawg tshaj koob, jim, bis muas cobfab.
cov no cov mus txog blog teb thaum twg ces xam saib blog cov tub rog
yog leej twg ntag.
2. cov tsis ua pab leej twg li ces yog cov ntseeg xws li zoo, hmong
lao, thornspear.  cov no ces mus blog teb los mus ncaj ncaj xwb.
3. cov uas nyoo blog tsis hais dab tsi li ces yog muas choj lawv khab
nab ntag, uas tseem muaj lub siab xav twj ywm hais tias yuav mus pab
blog tsis kho teb chaws.  yog xav mus caum niam mos ab xwb los dag
hais tias mus pab blog.  qeev tus mas tos nco xwb twb ploj lawm,
nrhiav na has nyob rau tim blog.
4. cov zoo li kuv, hmong213 no ces yog neeg cig teb chaws xwb.  tshuas
yog mus tso quav thiab tso zis rau blog teb xwb.  noj kom tsau tsau es
tau mus tawm rooj rau blog tu xwb tiag. ncig tag nrho cov teb chaw
asia..pib australia, mus txog rau suav teb.  blog teb ces tshuas yog
los tso zis pem hauv roob rau blog haus nram tiaj xwb.  he he he
he ...

cyjmem, raws li kuv saib mas koj yuav qualify nyob rau khob #1 lawm
vim hais tias koj pom yong thiab phuan nkawd tshwm qhov twg kiag mas
koj xuas tib chaws taw nkawd pob tw los yog xuas tib khauj tsiav rau
nkawd taub hau xwb li ne. qhov koj ncig teb chaws ces tsuas yog koj
xav mus tso zis rau cov poj suav, poj hmoob thiab poj nplog xwb sas.
li no mas koj yuav tsis qualify nyob rau khob #4 os. koj twb tsis nco
qab ms lawm thiab. ms mas thiaj yog tus mus kho teb kho chaw rau nplog
teb...55555/
hm213

nej tseem tsis tau paub zoo
cov cob fab  thiab hmoob yog ib tug xwb, tiam si lub npe cob fab yog
nplog tis rau hmoob , vim hmoob raug nplog tsim txom ces hmoob pheej
taws tswm ciab paj ntoo thov ntuj pab hmoob, nplog thiaj tis lub npe
tias cobfab rau hmoob, lub npe no cia li muaj koob nto npe tuaj  tseem
yog ib lub npe zoo uas yog tswv ntuj qhib nplog qhov ncauj kom tis rau
hmoob, vim nplog yuav tag kees lawm.
zab thiab tshaj koob nkawv mas thiaj tseem tseem yog hmoob, vim nkawv
tsis mus tso zis rau nplog, nplog los tso tsis tau zis rau nkawv li,
nej cov mus nplog mus tso zis thiab tso phev rau tim nplog mas , nplog
zoo siab kawg tiag.
tub

raws li kuv taug qab txog caubfab mas zooli yog li no:
caubfab yog ib lub npe rau huab tais nplog ib tug tub yav thaum ua ntej 1975. tom qab 1975 communist ntes txhiab txhiab tus nom tog qub mus kaw/tua kom lub teb chaws nplog txhob muaj yuav hloov tau communist txoj kev tswk li lawm.
tabsis muaj cov hmoob nyob pem roob hnov qhov cov nom tseem ceeb mag ntev tas ces hmoob khiav mus nkaum hav zoov kom txhob mag ntes/tua lawm. muaj ib pab hmoob paub tias nom tog qub mag ntes tas tabsis tshuav tus caubfab uas yog huab tais nplog tus tub tseem tab tom yog tus yuav mag ntes sai sai lub sij hawm ntawv. cov hmoob no thiaj sab laj mus cojkhiav/cawm huab tais  nplog tus tub caubfab ntawv kom dim. cov hmoob no mus pab. mus nkag nram nroog mus cawm thiab coj caub fab khiav kiag no tabsis thaum kawg. cov mus cawm caub fab mus tsis cuag/ncav. mus tsis tau txog lub tsheb cov hmoob coj mus thauj caub fab tuag tom kev ua rau hmoob mus qeeb heev lawm. communist nrawm duas lawv ntes kiag huab tais tus tub caub fab mus kaw thiab tua pov tseg lawm. communist paub tej hauj lwm hmoob mus cawm caubfab zaum ntawv ces thaum twg communist piav txog cov hmoob khiav nkaum hav zoov lawm ces thiaj tias yog cov uas mus tso caubfab ces muab lub npe caubfab no tis rau hmoob nkaum pem hav zoov.
=====================================================
yog muab hais los mas hmoob muaj coob tus uas tsis tau ya dav hlau nrog vaj pov khiav xyoo 1975. hmoob coob heev yog cov khiav mus nkaum/nyob hav zoov tom qab 1975 hmoob nkaum nkaum tej pab hmoob muaj hmoo communist mus tua li mus caum kauv tabsis hmoo zoo tej pab hmoob thiaj khiav dim.
kuv tsev neeg ces txawm yog ib feem ntawm cov hmoob khiav dim zaum ntawv thiab ntag. vim kuv yawg yog ib tug caub moos tog nom qub kuv txiv yog ib tug thawj tub rog rau peb sab teb chaws me me tsis deb heev ntawm lub nroog luangprabang. communist twb tso tub rog tuaj ntes kuv yawg thiab kuv txiv nkawv ob tug tib si vim nkawv ob tug yog neeg communist ntxub tshaj li ntag. hmoov zoo kawg cov tub rog tuaj ntes nkawv muaj ib tug yog hmoob tuaj vietnam tuaj. nws ho tuaj nug tau tias peb yog nws xeem hmoob ib tug dab qhuas. thaum nws los pw hauv peb tsev ib hmo noog paub txheeb txheeb dab qhuas caj ces zoo lawm nws qhia kiag lub hom phiaj cov tub rog tau tuaj peb sabteb chaws zaum ntawv. kuv txiv thiaj sab laj rau cov zej zog qhia rau cov txheeb ze tias tub rog nyablaj tuaj lawm. muaj 5/6 tus neeg tseem ceeb hauv zos yuav mag ntes mus kaw los yog tua pov tseg sai sai lawm ntag kom sawv daws nyob no sib hlub vim ib tug yuav mag twb yog nws ntag. cov txheeb ze hauv zos maj maj paub tias leejtwg kiag yog tus yuav mag ntes los yog tua zaum no. thaum kawg zais tsis taum lawm kuv txiv thiaj tau qhia cov yuav mag uas peb tsev neeg xwb muaj ob tug ntawm pab yuav mag ntes/tua zaum ntawv. cov hluas hmoob hauv zej zos sawv tswb tsees tias peb tsis uv ntxiv es cia tub rog ntes 5/6 tus thawj neeg hauv peb zos no lawm. thaum kawg thiaj mus lauj phom tom teb uas xyoo 1975 hmoob nqa mus zais tas. hnub ib peb mus teb tas nro tabsis tag nro neeg hauv lub zos mus sib koom tim ib daim teb xwb. mus txog teb cov txiv neej ces lauj phom los txhij. tsis tua cov tub rog nyablaj koos phan 16 uas tuaj ntes peb zaum ntawv los peb kawg tuag ces hmoob sawv daws nyem phom pim pag ib hnub. tom qab 1975 nyablaj tuaj mas koos phan 16 mas muaj ib lub npe tias yog koos paj cai. tom qab lawv tuaj ntes peb uas peb khiav thiab tua pab koos phan 16 no ib hnub. pab no ces yuav luag tu noob zaum ntawv. hmoo zoo kawg peb thiaj dim mus nkaum hav zoov. nyablaj mas tuaj caum peb tau 3/4 xyoo ntxiv tom qab. thaum kawg peb khiav dim mus thaib teb mus nyob vibnais tau 7 xyoo mam tuaj usa. vim tej kev tsim txom nplog thiab nyablaj tau ua 6 peb haiv hmoob tom qab 1975. muaj ob tug ntawm covcommunist yuav ntes/tua ces yog kiag ntawm kuv tsev ntag kuv mas yog li 5/6 xyoo xwb los khiav khiav dhia dhia tau ntau xyoo. kuv thiaj tau sau tej keeb kwm caub fab no cia ntag.
---
txh2maj.

tubcajceszoo,
kuv hnov li koj hais thiab nawb, vim hmoob muaj tsev teevhawm thiab
tej pejthuam ua rau ntawm hmoob tej zos thiab tej chaw nkaum pem tej
tojroob rau lub caij 1975. uantej yuav mus tiv thaiv hmoob li zej zos,
sawvdaws yeej tau hu ntuj kom pov puag thiab roos hmoob. tab tom tus
nplog ntxub hmoob xav tua kom hmoob tunoob, los nplog yeej paub tus
cai ntiaj teb, nplog thiaj tis lub npe caubfab neegvwm kom nplog zoo
tua thiaj tsis tsis txhaum cai ntiaj teb. tabsis hajyam ua rau tus
tsoomfwv nplog txhaum loj vim hmoob tsis yog nplog, hmoob yog ib haiv
neeg txawv nplog.
txoj kev tua li hiam thiab ntxub ntxaug li nplog tua peb hmoob caubfab
ces txhaum rau ntiaj teb li cai. tsam no nplog nrhiav txhua txoj hau
kev tawm kom dim lub voj hlua  ua soo tsoomfwv nplog caj pas, nplog
thiaj ua txuj ua ci ntxias kom hmoob tig ntxub lub npe caubfab, kom
ntiaj teb nrog pom tias tsis yog nplog ntxub xwb twb yog hmoob ntxub
thiab kom muaj tus txhawb nplog pobtw, kom tsoomfwv nplog dim ntawm
txoj kev tua hmoob. ib co hmoob ces ua txiv tuamyej ntxhias ntxias
nplog li nyiaj noj thiab, kuj yog zoo hwvtsam dej hlob ces dov cav, ib
txhia ces tej tsev $300-800k pay off vim tau nyiaj dawb do los ntawm
tsoomfwv nplog.
kom peb cov kwvtij hmoob paub tis nplog tsab ntse tshaj peb, nws ua
txhaum rau peb los nws tseem ntxias kom tau peb ib txhia hmoob mus
tuaj nws sab kom nws lub txhaum xoob thiab dim ntawm tus cai
ntxubntxaug. peb kwvtij hmoob sawvdaws qhib peb lub qhov muag, qhov
ntsej kom peb paub txog qhov luag tau tua peb thiab ua txhaum rau peb
loj npaum twg. peb twb tau ko los tsoomfwv nplog tseem ntxias kom peb
mus tuav hniav, sawvdaws meej meej pem nawb.
txha2maj,
tejzaum qhov koj hais nyaj yuav muaj ib feem meme..
x z

xz,
kuv tsis yog tus neeg uas muaj politic rau ib lub koomtxoos twg. kuv
hais li kuv paub.
cov neeg chaofa no yog ib co tub peebzeej  nyob hauv niam ntawv - yaj
soob lwj lub koomtxoos los mus.
tab sis vajpov yeej ib txwm tsis ntseeg pab neeg ntseeg no vim li
ntawm vajpov tiaj muab niamntawv coj los nyob rau loojceeb tom ນຳງົວ
seb nws puas muaj kev sib tuav tswvyim nrog blogliab.
vaj pov twb tau kee lawv ib pab tub peebzeej koom hauv no mus tua rog
rau tom tiaj rhawvzeb , hmoov tsis muaj, lawv mus tuag tag rau tom
lawm ..seem tus puav los uanoob xwb.
thaum tsis tau tawg tebchaws lawv yeej muaj lawm, lub sijhawm ntawd
mas lawm tsis tau muaj lub be chaofa..lawv pheej hu uas "neeg koomhaum
"los yog "hmoob koomhaum" los yog "hmoob vwm /hmoob phimbab" no xwb.
lawv lub chaw teevhawm ntuj nyob rau tim ຫອ້ຍຂີ່ເນັນ tim ພັກແຄະ sab
nraum.
qhov chaws ntawd yog last place niam ntawv yaj soob lwj was alive.
vp ordered t-28 to bomb him and later ordered a group of soldier to
assasinated him and his whole family.
i believed that was the time hmoob koomhaum and vp were gone different
ways.
believe me, all v clan who attached to vp hated  chaofa and so the
people who cling to vp for their ຊັ້ນນາຍພົນ ນາຍພັນ.
ໂຊກດີ ...ສີນຫັວງ

sinwung,
koj cov lus hauv no muaj tseeb....
yog lawm, nais phoo vp ib txwm yeej tsi nyiam yaj soob lwj, nws txoj
num thiaj tsi tiav, tus neeg tsi muaj ntawv yuav ua cas ua tau ib haiv
neeg. vp xav tias ntshe nws yuav ua txiv mus tag tiam tsi paub tuag,
niam ntawv soob lwj yeej hais tseg tias thaum twg vp tua 3 tug neeg
txom nyem tsi muaj kev txhaum tag ces ntuj yuav muab nchuav kom txhob
tau noj, kom tau tawm mus ciaj qhev no.
ytk

ytk,
vp yog ib tug neeg uas tsis pub muaj leej twg los cuamtshuam nws kiag
thaum nyob blogteb .
leej twg dispute nrog nws, los yog, vp paub hais tias muaj txuj tshaj
vp lawm ces vp yuavtsum muab thais bog nroj ntsuab mus li. thaum kawg,
yeej yog hais tias muaj ntuj ua lub qhovmuag pom thiab es vp thiaj tau
mus phlws kav hlau thiab sia sawv hlau.

sinwung,
yog ib txhia li koj hais, kuv xav tias tej yam peb paub no yog txoj
sob kawm rau peb hmoob xwb, yav tas cia tag mus yav no lawm tom nyej
peb yijmeem sib puag xubpwg sib pab thiab sib koom. sawvdaws yeej paub
lawm tias tsuas yog peb tus hmoob xwb thiaj mob siab hlub peb, thaum
muaj ib qho xwm txheej txog ib tug hmoob twg yeej mob peb siab. luag
ua phem rau vp los yeej mob peb siab, tsam no peb qhov muag pom kev
deb lawm peb yuav tau sib hlub. txawm tsis tau txhawb hmoob los thov
txhob lauj thau hmoob xwb twb zoo. tshajplaws yog txhob ntxeev siab
raau hmoob xwb ces zoo.
txog ntawm caubfab ib txhia ua poob rau tom qab es tsis tau ya davhlau
tuaj rau thaibteb ces twb yuav tau uatsaug rau caubfab los mas. vim
muaj caubfab sawv tiv thaiv es ib txhia thiaj tau kev mus nkaus
txojsia nrog caubfab thiaj tsis tau mus kawm th, txhub qhov boos thiab
raug tsim tuag. tus neeg dim siav los ntawm tustxiaj ntsim caubfab es
tseem tuam mom caubfab yeej tseem yuav raug txim sau ntuj. nyuj ua rau
nyuj thauj xwb os nawb. raws li kuv tau nyeem ntau sob lus hauv no
mas, muaj ntau tus neeg tswvyim zoo yeej tau cawm nws txojsia lo ntawm
lub kee caubfab, tabsis tsam no ib txhia nyias xav tias nyias txawj ya
lawm no ces tig los thuam.
peb cov uas tseem xav xav tau txoj hmoov zoo ua neej yuav tau luj yus
tus kheej kom zoo nawb.
x z