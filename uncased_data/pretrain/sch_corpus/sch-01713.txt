ua cas rau koj lawm thiab? koj lub suab cia li ntsiag lawm puas yog
koj tau free visa mus laos thiab ne? yog mus tiag no sau e-mail rau
kuv es peb sib ua luag mus saib tej chaw peb xav xav pom thiab xav
paub txog.
x z

haub yau,
yawg yajtshajkoob ham tsi ua ntej lawm las as. yawg twb sawv kev vas
thib 6 lawm ne.

ytk,
puas yog tiag ne..? yog tseeb tiag no sau ntawv sib qhia seb puas tau
uake ua dav haus cua.
x z

xavzoo,
kuv tseem nyob, qhov tsis tau tuaj hauv no yog tsis xyeej khoom, khuam
dej num qho me ntsis lawm. hais txog mus tim nplog ces tsis tau cia
siab tias yuav mus li vim tias nplog  txoj kev iab kev daws ua rau
hmoob yog ib qho phem kawg nkaus uas nyob rau hauv hmoob lub neej,
hmoob ua neeg rau ntiaj teb, hmoob tau ntsib kev txhub muj tsim txom
yog 3 yam neeg tsim txom rau hmoob, yam neeg ib yog suav, yam neeg ob
yog nyab laj, yam neeg 3 yog nplog.
hmoob, npua thiab dev zoo ib yam, koom ib tug cuj pwm, tos hmoob tau
muab hmoob tej kev coj kev ua tis npe tias yog dev npua cai no muaj
tseeb yeej yog dev npua cai lawm tiag, yog leej twg tsis paub hmoob
yog zoo li cas ces nej mus txog rau thaib teb los sis nplog teb, sawv
daws mus kawm ntawm dev thiab npua saib seb dev thiab npua coj li cas
ces hmoob coj li ntawd. rooj teb no tsis muaj dev npua rau peb kawm,
thaum mus txog rau tim nplog lawm nej yuav  mus saib hmoob, ntsia
hmoob pub npua thiab hmoob ho ua noj haus loj ces nej yuav pom hmoob
ntau dev, sawv daws yuav tau kawm kom tiav tiav ntawm npua thiab dev
lub neej ces nej yuav kawm tau hmoob lub siab, yus rov paub yus tus
kheej zoo lawm. kuv xav tias tsuas muaj hmoob nkaus thiaj coj tau li
dev thiab npua xwb, nej ntsia thaum lawv pub npua nej yuav pom lawv
pub cov me nyuam npua cov thav npua ua ntej lawv kom ib tus tub los
sis ntxhais zov, tus neeg zov npua ntawm xuas ib yav pas ntev ib dag
ntau, zov ntaus npua txeeb qhauv, sib zog tag nrho lub zog ntau tus
maum npua los yog tus taws npua npaum li cas los cov maum laus yeej
peem li los txeeb noj hauv lub dab qhauv, duas noj nrov nphoos xwb
cuag li tsis hnov neeg ntaus mob li, yog tias ntau raug ua nwg duav
lov ntho sav kiag, luag luag duav mus twb tsis tau ib feeb twb rov loo
los txeeb qhauv noj dua, thaum neeg zov nruj los noj tsis tau mas sib
caum sib tog quaj zom zaws ib cig ntawd. dev los tib yam thaum muaj
kev ua noj ua haus loj dev tuaj coob ua ke cov txiv neej hmoob zov
ntau dev mas sib zog ntsos ntau ua rau dev quaj las ceg tawv pluav
lawm me ntsis rau tom xwb thim loo rov los dua, lawv xa tib pas ntxiv
rau rov ceg tawv li qub rau tom lawm, cav mus sib tog ngig ngaug quaj
zom zaws ntxeev tiaj khwb rwg rau ub rau no. yog leeg twg mus kawm tau
dhau tas cov kuv hais los ntawd ces txhais tau tias sawv daws kawm tau
tiav hauv hmoob lub siab lawm laus. hmoob coj tus yam ntxwv cuj pwm li
poj niam coj, kev chim kev tu siab tsuas chim tu siab ib pliag ib
ntsis, tsis yog chim ib txhis. "hmoob, dev, npua yog koom siab
ntsws."
hmoob tau raug suav nyablaj, nplog tsim txom nyhav heev yav dhau los
thiab tam sim no li 35 lub xyoo los tseem niaj hnub raug nplog mus
nyas soj tua hmoob txhua lub caij, tej kev tsim txom peb haiv neeg
hmoob npaum li no los tsuav tsis yog yus niam yus txiv yus kwv tij ces
tsis mob tsis ua cas rau yus tus kheej, tab sis ua neej tsis paub,
tiam no tsis yog yus cov neeg , lwm tiam ho yog raug tsim txom ncaj
rau yus tsev neeg los tseem tsis tau paub txog tej li hais dhau los
ntawd. niaj hnub no nplog tseem tua yus cov hmoob li uas peb mus tua
tej tsiaj qus, nas noog pem hav zoov los sawv daws yeej tsis muaj siab
ntsws tsis muaj qhov muag, tsis paub txog tias luag tua peb ib tug
hmoob lawm ces twb cuag li luag tua peb sawv daws lawm, luag saib tsis
taus peb ib tug hmoob lawm ces twb yog luag saib tsis taus peb sawv
daws txhua tus hmoob lawm, muab piv li tias lub teb chaws yog hmoob
lub es hmoob tua nplog li niaj hnub no nplog tua hmoob ces, nplog tau
ib ya teb chaws ntawm hmoob ntev lawm laus hmoob aw, tsuas yog hmoob
thiaj tsis tau qhib qhov muag  xwb os.
peb hmoob ces tsuav yog pom hluas nkauj mos ces hmoob cov kaasmoos mus
tuag tag nrho rau ntawm  hluas nkauj ob ceg.... hluas nkauj ob ceg mas
tseem-tseem ceeb tshaj hmoob lub neej huv tib sis lawm, tsis muaj ib
pab ib pawg ib tug twg yuav mus dhau hluas nkauj ob ceg li ntag.  tej
tug zoo txiv neej yawg hais kasmoos khov kho ua muaj zog zig tim no,
nws mus tib lwm tim nplog los xwb ces kasmoos mus tuag kiag rau ntawm
hluas nkauj ob ceg, nws tej tswv yim yuav ua teb ua chaw ploj tag
nrho, tseem rov los muab niam loj nrauj kiag thiab.
peb hmoob sawv raws mus tawm tim nplog mas lub ntsej muag zoo nkaus
cov dev npua uas peb zov tsis pub txeeb qhauv noj es peb ntau, nplog
ntsia peb twb tsis piv tus dev tus npua, tus dev tus npua tseem tsim
txiaj tshaj hmoob lawm, los yus tus kheej tseem qhuas qhuas tseem muaj
pliaj plhu, tsis paub txog, tseem khav theeb kawg, twb tsis txawj txaj
qhov muag tias yus haiv hmoob tseem raug tua raug kev txom nyem li tej
tsiaj pem hav zoov los ib txhia twb ua dev nkawg quav qhuav nram nplog
tog tsev. hmoob nyiam ua plhu ua ntsej muag kom nplog qhuas, kom lwm
tus qhuas, thaum nyob ze nplog hu hmoob ua aib noob moob kav laus haus
mien xaj dio, thaum nrug deb lawm, nplog hu hmoob ua dev liam txwv tos
noj mov txeej nkawg quav qhuav,  lub npe dr.lawyer, twb tsis muaj dab
tsis zoo ib nyuag qhov, qhov zoo ces yog tsis tau pom dua ib zaug hauv
lub neej uas neeg laus lawm los tseem tau tham nrog cov ntxhais nkauj
mos mos 14-15 xyoo pw ua ke nkaus xwb.
hmoob twm xeeb mas lwm haiv neeg tuaj ib cag ntsia pom txwm kub ntev
kawg, xav tias yuav ua tau no uas, yeej nrau tsis chob tsis raug luag
ib kub, tsis mob khaus luag hlo li ntag, cov lus no txhais tau tias
lam kawm ntawv tau dr. coob los lam coob lub npe ua tsis dab tsi txaus
luag ntshai, txaus luag ntshaw, qhov ua tau ces kawg kiag rau hluas
nkauj mos mos ,mas thiaj nrau chob kub puav ua dog dig.
taumdub,
nplog thiab kuv mas tseem tshaj kua txob thiab qhov muag lawm, yog
yuav ua yooj yim li sawv daws es, tsuas pom txog zoo tshiab thiab tsis
txog xyoo tshiab los tsuas pom tej niag pab li cov dev zov mov txeej
mus tham hluas nkauj hmoob, nplog tas li, lub teb chaws tim mas thaum
uas pom kuv mus tsuj mas yog thuam sawv daws pom lub npe tias,
tebchaws hmoob, "prab las xab as nas cav hmoob" no mas thiaj pom kuv
tshwm hauv ntag nawb, tsis yog li ces yuav tsis tsuj li ntag, vim yus
haiv hmoob tseem tsis tau txoj kev zoo nrog luag ua neej, tseem raug
tsim txom.
hmoob ua rau hmoob mas tsis ploj, sib cib nyeej ib txheej dhau ib
txheej, ib tiam rau ib tiam tsis tseg..... yog luag lwm tsav neeg ua
phem rau hmoob tsim txom hmoob mas haum kab haum kev kawg, txawm muab
hmoob hlais ciaj, tsim txom hmoob, tsuj hmoob lawm los tsis muaj dab
tsis, ib pliag xwb hnov qab tej kev phem luag ua rau yus yav tag lawd-
lawm.
hmoob sawv daws kav tsij rau rau siab ntso mus tham hluas nkauj mos,
tsheem yog lub caij dej hlob zoo dov cav ces yim meem dov tiag tiag,
ntshe yog tsis muaj zog xwb. thiab tsuas yog nyaj dollars thiab vim
cov hluas nkauj tim ub tshaib plab nyiaj heev lawm es thiaj yooj yim
rau cov laus ces ua tiag tiag nawb.
ytk

ytk,
zoo sib koj tuaj tham lus rau peb hnov, yeej yog ib co lus txaus peb
tiv kawg nkaus li vim yeej muaj tseeb li koj tau hais thiab yeej yog
tus cujpwm uas hmoob ibtxwm coj thiab txhua tus yeej paub zoo zoo.
tsis paub yuav hais li cas ntxiv rau kwvtij hmoob lawm, qhov tim thiab
qhov vim yog kuv pheej xav kom lwm tus ua lwm jeej los xav kom peb
sawvdaws ua. piv li tej lus qhuab qhia uas tus neeg qhia tsuas xav kom
cov mloog ua xwb, tabsis tus paub paub kiag thiab qhia qhia ntawd twb
yeej tsis ua. koj tsis txhob nkag siab yuam kev rau nqe lus no vim
yuav tau muab koj thiab kuv piv ua ntej lwm tus thiaj yuav xav mloog.
yog hais txog hmoob ces tsis txhob tos lwm tus yog koj thiab kuv tsis
xub pib ces tsis muaj li lawm os nawb. txawm yog wb pib tau zoo lawm
los sawvdaws tseem hiam thiab txob thuam ntau yam, tom ntej tsis tau
hais tabsis yuav hais qhov nqaim tias koj thiab kuv kiag xub pib
uantej ua yam tsis tos leejtwg, tsis tim thiab tsis vim leejtwg, ua
los ntawm txoj kev txiav txim siab fij yus tus kheej rau haiv hmoob.
yog tias wb muj tsab peevxwm yaum tau ib leeg ces ob leeg tuaj mus rau
peb leeg thiaj yuav maj mam pom qhov tiav zujzus rau hmoob.
ntawm kev uasi li koj tau piav pem ntau, sawvdaws paub ib yam thiab
mag tib lub voj hlua. kuv hais rau koj tias lwm leej lwm tus thiab
coob leej los yog sawvdaws mag tabsis ntawm koj thiab ntawm kuv tsis
txhob pub mag kiag li, koj puas xav los yog yeem li no thiab? qhov zoo
los muaj qhov tsis zoo los muaj thiab, yus tus kheej yuav tau xaiv
qhov yus yuav mus kom txog chaw thiab mam cia rau luag pom qhov tseeb
ntawm tus ciam kawg.
qhov mus tim laos, muaj ntau yam rau yus saib piv tau ib yam li mus
kav kiab khw, tej tus neeg yog mus yuav khoom siv tej tus yog mus
kawm, tej tus kuj yog mus muab txab, koj ua siab loj thiab.
tej tsam twm haus cua sab nraud thiab koj thiab tsis mob tau hau nawb
npawg ytk.
x z

yajtshajkoob,
ua tib neeg nyob hauv lub ntiaj teb no ces ham tsi zoo ib yam li tej
tsiaj las as. leej twg heev ces tus ntawd kav ib ntus.  zoo ib yam li
tej txiv tsov, dais los yog dev. tus txiv twg heev dua ces nws yeej
los tau khoo pab maum ntawd ib ntus.  qhov ntawd luag hais tias
"nature".  vim li no es leej twg tau kav lawm thiaj tsi xav tawm kiag
li ne.  ua tib neeg nyob mas yuav luag txhua tus yeej ntshaw lub
"fwjchim" ntawd kawg li nawb.
fwjchim yog ib yam uas nrhiav tau nyuab heev. tsawg leej thiaj ncav
cuag lub zeem muag ntawd. txeev yus txawm txawj thiab ntse, yog yus
hmoov tsi txog ces tib ntsais muag yus twb muab tuam nchuav tas lawm
nawb. ib yam uas ua rau yus poob yooj yim tshaj plaws ces yog kev tswj
yus tus aub hauv obceg ntag ov.
kuv txeev tham rau suavdaws lawm hais tias thaum yus tau memtoj zoo
ces luag pojniam yuav kwv pam los zov.  thaum yus pib zoo ces nyiaj
los nyiam yus, neeg los nyiam yus, paum los nyiam yus thiab nawb.
tabsis thaum yus poob tsag lawm mas neeg los yuav khiav yus, nyiaj los
tsi nrog yus nyob, paum los tseem yuav khiav qees thiab ov.

rag txuj,
ua cas nej yuav txawj tham ua luaj li, kuv hnov nej tej lus tham ua
rau kuv kaj siab lawm ntau cia peb muab caij nyoog los sib tham li no
ntshe yuav zoo dua li ib txhia txiv neej hmoob sib tuav tswvyim nyiag
nyiaj ntawm tej pojniam menyuam zais mus tham hluas nkauj tim
nplogteb. txoj kev mus ua si nyob sab nplog teb yog ib qho chaw rau
peb cov laus uas yug tid tuaj xav mus ncig ua si, tab sis yuav tsum
coj yus tsev neeg mus kawm hmoob lub neej pem yajsab coj los txhim kho
yus lub neej nyob sab teb chaws no thiaj li yuav tsis rhuav peb txiv
neej hmoob lub npe.
hais txog kev txhim kho hmoob ces tag peb txoj hau kev lawm os cov
yawg, vim cov xav kho hmoob lub neej muaj tsawg dua li cov rhuav tshem
hmoob lub neej lawm ces cia saib seb huab tais ntuj puas pub hmoob
muaj teb chaws tso mam kho thiaj yuav muaj kev taug.

ragtxuj,
kuv ntseeg tias yuav muaj neeg coob ntxub kuv heev lawm, tab sis kuv
yeem cia hmoob ntxub kuv, kuv yuav muab txoj kev uas hmoob coj hmoob
ua coj los tham rau sawv daws paub,
txoj kev hmoob ua hmoob nyiam taug xws li, koj ua kuv tsis yuav, kuv
ua koj tuaj lauj, nyias nyiam taug nyias txoj kev ib leeg kheej, koj
ib leeg kuv ib leeg ua kheej, leej twg yuav ntshai peb, ib tug ntse
twb tsis npaum li 10 leej ruam los sib pab, hmoob cov manpower txoj
kev ntshaw mas yog nyiam tham hluas nkauj heev, tej tus txiv neej yawg
twb muaj poj niam tub se tag lawm los tseem niaj hnub ua hluas nraug
tham nkauj fa hluas nkauj zoo li tej tub hluas uas tsis muaj cuab yig,
tus neeg coj li no yus sim muab ib daim tsom iav rov tsom yus saib yus
puas tau yog txiv neej yawg tseem ceeb los piv rau tsoom sim uas yog
txiv neej li yus, yus puas ua qauv zoo rau tej me nyuam, yus tej tub
tej ntxhais loj sib hluag zos lis yus lawm, yus tsis ua qauv zoo rau
tej me nyuam, tab niaj hnub ua zam mus yos hluas nkauj tas mus li cuag
li tsis tau muajdua niam tsev, twb tsim nyog txaj qhov muag rau tej
tub ki tub nyab ntxhais vauv lawm los tseem ua qees. tej tub nyab
ntxhais vauv niaj hnub pom peb leej txiv mus ua hlua li tus neeg tsis
muaj poj niam, lawv lub ncauj tsis hais lawv txiv, lawv lub siab twb
txaj qhov muag txaus nkaus lawm lawv txaj qhov muag rau lawv tej phooj
ywg tias lawv txiv yog ib tus neeg tsis tab cuab ysis tab yig, tej
tubnyab ntxhais vauv yuav hais tias ua cas peb txiv es yuav coj tug
cuj pwm li tej me nyuam yaus tas mus li, muaj ib hnub peb pab no leej
twg ua li peb txiv ntshe yuav tsis muaj leej twg hais tau li laus, rau
qhov lub noob yeej tuaj tau zoo li ntawd ces, txawm yuav muab cog rau
thaj twg qhov chaw twg los tsuas zoo li qub xwb. coj tau tus qauv phem
npaum li hais los no es leej twg yuav mloog yus hais, yuav ua qauv zoo
tau thiab,  yus hais kom tej tub nyab ntxhais yauv xyaum zoo, coj zoo,
ua qauv zoo, tab sis yus tus kheej kiag ua txiv twb tsis coj zoo tsis
xyaum tsim tsiaj thiab nev, tus tub ntxhais uas mloog yus hais ces
ntshe yog tus neeg tsis noj mov hlob xwb laid. yuav thaum twg tab twg
li ua tau qauv zoo, sawv daws tsis yog me nyuam yaus, sawv daws yog
hau tsev, hau zej hau zos, hau teb hau chaw lawm, twb yog neeg laus
hnub nyoog 45-50-60 xyoo lawm, tseem coj tus cuj pwm ua hluas no ntshe
yuav tsis yog neeg tseem ceeb lawm laus. tsis tas yuav mus xyaum kawm
lawm, sawv daws lub caij nyoog twb dhau nrab tag lawm, yam lub hnub
twb ze yuav rov poob qho mu ua dua hnub tshiab lawm.
cov hmoob txiv neej poj niam mus tim nplog tej niag pab coob npaum rau
tim yog mus muaj qab hau dab tsis no, yeej tsis muaj qab hau ab tsi
li!! qhov uas siab kub lug mus tim ces yog cov txiv neej mus tham
nkauj mos, cov poj niam uas muaj txiv thiab tsis muaj txiv los puav
leej yog mus tham cov tub hluas uas tshaib plab nyiaj nrhiav nyiaj no
nkaus, tej tus pog laus 50-60 xyoo tseem mus ua hluas qees, txhua tus
pog laus thaum nej hnub nyoog 14-15 xyoo nej twb nrog txiv neej pw
laus li tav no lawm tseem tsis tau txaus tsis tau pov khawv tseem mus
yos tub hluas tim nplog mus ua plawv plees ua rau tej tib neeg ob cag
hais nrov roo res, ncha rov los txog rau tej tub ki txhais vauv tub
nyab lub pob ntseg tias yog lawv niam mus ua li rau tim nplog, ua rau
tej tub ki nyob meskas poob ntsej muag kawg kiag, tias ua cas peb niam
yuav mus ua tus plawv plees ua hiv hom rau tim ub, ua rau neeg hais,
yog lawv hais yus niam ces twb cuag li hais peb cov tub ki lawm, tej
tus pog laus twb tsis paub lus askiv los mus txog tim nplog mas tsuas
hnov hais yes yes yes tsis tu, ua tau txaus txaj qhov muag kawg, tej
no ntag luag hais tias neeg toj siab xyaum ua neeg nruab nroog, ua
tsis xws luag.
hmoob tej nyaij uas hmoob muab ncuav mus tim nplog ntawd, yog tias
hmoob haum xeeb ces muab ua hauj lwm rau hmoob ces yeej tau ib ntswg
num loj coj los rau hmoob yuav tuav hmoob lub koob lub npe kom txhob
ploj. peb mus tim nplog peb ib tus neeg twg tsis nqa nyiaj kiag mas
twb nqa li $5,000 dollars nyiaj, 100 leej nqa li $500,000 nyiaj
dollars, 10 txhiab leej hmoob nqa $5,000,000 nyiaj dollars, ib xyoo
twg peb hmoob nqa nyiaj mus ua si yog ntau tshaj qhov kuv sau no rau
tim nplog, ib xoos twg hmoob mus tim nplog yog ze rau 15 txhiab tus
hmoob mus tim nplog. nplog tau nyiaj ntawm "dev npua thiab hmoob" yog
$5,000,000 tawm rau ib lub xyoo. tej nyiaj no yeej paub tias yog nyias
peem nyias, nyias khwv nyias li nyiaj xwb los mav, tab sis yog peb sib
koom siab peb tsis txhob ntshaw kom yus tug kheej zoo siab, yog peb
ntshaw kom yus tus hmoob sawv daws zoo siab thiaj muaj lub ntsej muag
li luag lwm haisv neeg ces, peb ib pab ib xyoos twg ib leeg $5,000
nyiaj peb 10 txiab leej hmoob los sib koom sib pab ua ke, los ua kom
tau ib lub chaw ib thaj av rau hmoob, los yuav tsum tau xwb xwb li
ntag. peb 10 txhiab leej, npaj nyiaj li peb npaj $5,000 yuav coj mus
tham hluas nkauj tim nplog xwb ces, ib xyoos no yog $5,000,000 dollars
ces peb hmoob yog txiv neej yawg lawm tiag lawv, thaum zoo li no lawm
tus mus ua txoj hauj lawm los txhob ntshaw nyiaj, tus muab nyiaj los
txhob xam khib, sawv daws ua tiag tiag ces yeej tau.
ragtxuj qhov uas peb cia siab rau tus tswv yeej muaj, sawv daws yeej
cia siab rau tswvntuj kawg, tab sis yuav tsum yog yus ua sib pab sib
txhawb mas tus tswv ntuj thiaj txhawb peb thiab, tus tswv ntuj yawm
saub yuav pab yus npaum twg los, yog yus cov hmoob tsis sib pab ces
yeej zoo li twb tsis muaj tus tswv ntuj nyob qhov twg li. ntsia saum
ntuj los pom ntuj kaj lug ntsia pem teb los pom nroj tsuag av xwb.
nrog cov mus tim nplog zoo siab mus ua kev lom zem li tej hluas 14-15
xyoo lub neej. yus zoo ua tab sis tsawv txheej rau ib tsoom ua pom yus
ua. sis ntsib dua os cov npawg tham hluas nkauj.
ytk

ytk,
tej thaum kuj yog yus laj nyob tej thaum kuj yog lus ntau heev lawm
ces phwj tuaj. koj puas tau mus tib ub dua ne ytk? yog koj mus tiag
koj yeej pom thiab paub tej uas tseeb tiag.
kuv mus los kuv pom ib txhia kwvtij hmoob nyiam tsab li koj hais
thiab, tabsis kuv kuj tsis xav li cas kuv tsuas xav tias ib hnub twg
nws mam rov xav txog nws cov ncauj lus uas tau hais, ib hnub twg nws
mam rov qhia nws thiaj kawm tau zoo. yeej yuav tau mus dhau ntau theem
thiaj mam pauv tau zujzus txhob nyuaj siab os nawb. tej lus xov khawm
twb tau tshaj tawm lawm tias yuav muaj tej yam ub yam no tshwmsim ces
tej no nws tshwm nws peb yeej yuav npog tsis tau li os nawb.
qhov koj yuav tswj tau ces ntxeem tiag tswj koj tus kheej thiab
kuvtswj kuv xwb, lwm yam ces peb yeej khiav tsis dim li. majmam ua
siab ntev twb yuav txog lub caij pauv hloov tej sawvdaws tsis nyiam
los yuav tawm tuaj zujzus.
x z