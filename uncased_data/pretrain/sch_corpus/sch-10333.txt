cov phooj ywg-- kuv yuav piav ib tug mej koob nkhaus nkhaus nyob nram merced, california rau nej paub mas.
tej zaum nej cov nyob nram nej, nej yuav paub nws lawm thiab.

muaj ib zaug peb tuaj yuav ib tug nyab yog cov xeem muas nyob rau hauv merced, california.
tog hmoob muas tus thuam mej koob yog tus yawg hmoob lis nyob hauv merced ho tus lwm mej koob kuj yog lawv cov kwv tij hmoob muas xwb.
peb 2 tug mej koob yog peb thov cov kwv tij neej tsa hmoob vaj nyob fresno, yog 2 tug kheej tshaj lawm ntag no.
peb mus txog xwb ces lawv yeej muab lub rooj los thaiv kiag lub qhov rooj lawm ces peb 2 tug mej koob mam hais zaj qhib qhov rooj xwb thiaj tau mus hauv tsev.
thaum lub sij hawm los pe, peb 2 tug tub los pe mas tus mej koob hauv tsev yeej tsis yuav li ntag.
nws hais tias pe tsis yog lawm no ces 1 tug neeg no nkawv tau pe 4 pe 4 pe mas nws thiaj yeem.

thaum hais nyiaj mas tus yawg hmoob li no haus cawv loj heev li.
nws txhob txwm hais tej lo lus los txhiaj txhais cov cov rau peb 2 tug mej koob kom nkawv txhob txhais tau ces nws muab cawv rau nkawv haus...
ua li no tas zog xwb.
pheej tsis txawj hais mus txog qhov nqi mis nqi hno li ces peb 2 yawg mej koob thiaj xa zaj rau yawg ces lawv tus lwm mej koob thiaj coj yawg tuam mej koob hmoob lis no mus rau tom chav niam txiv nyob mus sab laj ntev loo, kab hais tias lawv cov niam txiv muab yawg tuam mej koob hmoob lis no xaj xuam me ntsis lawm ntag.

lawv mus tham tag los ces thiaj mam li los tham tsuag tsuag ces thiaj li los tham txog qhov nqi mis nqi hno.
peb tog yeej tsis thov thiab tsis cam li ci li them kiag li qhov lawv hais xwb.
hnub kawg noj tshoob xaus yuav sawv kev los tsev ntawv.
twb haus tus cawv sawv kev meej lawm los tus yawg tuam mej koob hmoob lis ntawd yeej tsis muab lub kaus rau peb 2 tug mej koob li.
peb 2 tug mej koob twb xa 2 zag zaj thov kaus tag los nws tseem ua txoj hais tias nws tsis paub xyov peb 2 tug mej koob hais zaj dab tsi no thiab.
ua..
ua...
ua ntev heev twb yog 7pm tsaus ntuj lawm vim peb tseem yuav los mus rau fresno kuj deb thiab.
peb 2 tug mej koob saib zoj tsis tau, nkawv thiaj ce cawv mus thov tog niam txiv hmoob muas kom thov pab hais lawv tus mej koob tso peb mus tsev no.
tog hmoob muas tus coj thiaj li los hais rau lawv tus mej koob ntawv hais tias, lawv twb hais zaj thov tiav thiab lub cawv sawv kev twb haus meej lawm ces koj ci li muab lub kaus rau lawv kom lawv mus tsev xwb tsam tsuas lawv ntuj no ces ci li tub qaug kiag lawv tus yawg tuam mej hmoob lis ntawd.
nws ci li sawv tseem khiav mus tsev tam sim ntawv.
lawv cov niam txiv mus thov kom rov qab los, los nws tsis los li lawm, nws ci li tsav luv khiav mus tsev lawm.
lawv tus coj thiab tus lwm mej koob thiaj los thov peb thiab muab lub kaus rau peb ces ci li kom peb mus tsev lawm xwb.
peb ci li los peb tsev lawm, xyov lawv ua lawv li cas li lawm.
2 xyoos tom qab peb rov mus txog nram peb mus nug no lawv tham hais tias yawg mej koob hmoob li ntawd mas yeej tsis muaj leej twg thov nws ua mej koob ntxiv li lawm.
mej koob nkhaus mas zoo li tus yawg no.

niam no peb yuav tau tsis txhob ua nkhaus nkhaus li tus yawg no lawm.

kwv, kuv mloog koj tham mas yam li koj kuj yog nkhaus tib yam nkaus yawm mejkoob hmooblis no thiab ntag nawb.
raws kuv paub mas, nyob merced tsis muaj cov hmooblis txawj-j nrau kub li koj hais ko nav.
koj twb teev tau lub xeem lawm, ua li koj pos kam qhia lub npe?

tseemyeej.

tus kwv tseemyeej-- kuv tsuas piav raws li qhov peb tau mus ua tshoob thiab pom tus yawg hmoob li no coj li cas thiab ua li cas rau peb xwb.
kuv yuav qhia tsis tau nws lub npe, tab sis nej cov nyob nram nej, kuv xav tias nyob hauv merced kuj tsis muaj hmoob coob thiab tej zaum nej yeej paub hais tias nws yog leej twg lawm.
yog nej leej twg xav paub tias qhov kuv tham no puas muaj tseeb, nej mus nug cov kwv tij muas nyob hauv merced tau nawb.
cov hmoob muas no ces yog yawg thaj khuv muas liab lawv pawg ntag, tab sis tus coj tshoob kos tsis yog thaj khu muas liab nawb.
mloog kuv tham xwb nej yuav tsis paub qhov tseeb, nej mam mus nug cov hmoob muas ntawd saib puas muaj mas.

qhov ua rau yawg hmoob lis no khiav tawm tsis yog tim peb tog nkhaus thiab ntiab nws khiav.
peb yog qhua tuaj sab nrauv tuaj xwb, peb ua tsis tau li ntawd.
tab sis yog tus coj ntawm tog hmoob muas los hais li rau nws thiaj li tub qaug nws xwb.
thaum ntawd kuv ntsia thaum tus yawg coj tog hmoob muas ntawd los hais cov lus rau tus yawg mej koob ntawd mas nws yeej los hais nyhav tsawv rau vim peb tog twb hais zaj taij kaus tag thiab twb haus lub cawv sawv kev meej lawm.
niam txiv twb xa ntxhais vauv tawm nraum zoov tag lawm los lawv tus mej koob yeej tsis muab lub kaus rau peb 2 tug mej koob li ntag.
nws tseem ce cawv ua lwm yam txheej txeem tuaj ntxiv thiab.
why??
nws tseem yuav muaj pe tsawg txheej caw ntxiv nas...
haus cawv sawv kev meej ces yog xav haus ntxiv ces haus ib lub cawv cheem lawm xwb ces tag hauj lwm li lawm, yeej tsis muaj dab tsi ntxiv li lawm nav.

kwv, tej zaum txwb yog lawv txw txw kom mej koob ua li.
tej zaum txwb yog mej koob txhob txwm ua kom tsis muaj neeg tuaj thov ntxiv.
tej zaum ob tog mej koob yeej sib sib paub lawm thiaj li raug ntsib tej yam nyuaj nyuaj no.

thuam i peb thov ib tug txiv neeb tuaj ua neeb saib kuv tus txiv ntxawm.
thaum nws tuaj mas peb qhib thaj raug $100 diam.
xyov tseem them pes tsawg ntxiv rau thaj neeb ntawv thiab.
thaum tus txiv neeb tuaj txog, nws kuj hais 2-3 tug tuaj hwj nws thiab.
cov nov los tau txiaj ntsim thiab.
ces, thaum tus txiv neeb nce thaj kiag, nws tsee tsee tau 2-3 nyuag second xwb, nws twb xaus neeb lawm.
that was it.

true story.
ua li no puas yog nkhaus nkhaus?
raws li peb hnov tom qab, yeej tsis muaj leej twg tuaj thov nws ua neeb ntxiv li lawm.
txwb yog peb tsis paub es thiaj li mus thov yuam kev xwb.
*shrug*.

cov npawg..

muaj ib cov niag yeej ua mejkoob yeej coj li ntawd.
peb li mas, yeej ua muaj txheej txheem...
temsis peb ua mas peb sis qhia...
cov laus mas kuv hais tsi tau, vim lawd tseem coj coj cai..
temsis peb cov niag hluas ces, tsi nyuaj kiag...
tsuas yog yuav tau haus cawv me ntsis xwb...
kuv tus kheej los yeej mag dua lawm thiab.
kuv tus kheej los yeej ua dua los lawm thiab.
temsis, nco ntsoov tias kev tshoob yoog tau...
kwv yaig kwv luag sis qhia tau.

leejtwg yuav hais li cas los hais li, yog twb coj nkauj nyab los tsev lawm es mam mus ua tshoob no ces...
heev kawg los yeej muaj 4 zag ntawm qhov rooj xwb.
sab hauv hais 2 zag, sad nraud hais 2 zag xwb.
temsis yog tias lawd yuav ua kom tag no los, tseem tshuav cov niag laig dab vag dabtsi, cob khoom, txo hniav ntauj hniav riam tej no xwb.
yog tias ua tshoob kos ncaj ncaj ces, ib leeg yuav tsi luab ib leeg, ib leeg yuav qhia ib leeg.

hais txog cov txhiaj txhais, muaj ib cov zaj tshoob txhiaj txhais uas lawd hais thiab....
1) yog hais thaum taij rooj 2) yog hais thaum taij vab 3) hais thaum tso nyiaj.
cov txheej txheem no yeej muaj li no....
temsis cov uas coj tau tog tog ces, ib leeg yuav qhia ib leeg...
yauv tsi muaj teebmeem.
cov zaj txhiaj txhais no, koj ua zaj hais los tau, koj ua lus hais los tau.
yog koj tsi paub los koj tias koj tsi paub...
es thov zam...
tus mejkoob uas totaub ces yeej tsi muaj teebmeem.
yog koj paub lawm los koj teb kiag xwb...
vim tias twb cog lus ua kwvyaig kwvluag lawm, ib leeg qhia ib leeg....
kuv nyob hauv tsev mas mejkoob sab nraud yeej tsi txhawj li...
vim kuv nyiam nyiam qhia ne...
tus txheej txheem yeej muaj, temsis yog lawd tsi paub los yus qhia kiag xwb.
tsi yog ua sis luab, yog ua tshoob xwb.

hais txog cov zaj zais kaus mas muaj tsawg tsawg....
1) poob deg lawm 2) poob nruab zoo nraub tsuag lawm 3) niam txiv coj mus kav kiab kav khw lawm 4) cuab muab nplawm rua ib ntaa ntuj lawm...
5) daig qhov zeb lawm 6) poob rau sawm hnub hli lawm...
7) nas kwv lawm etc....
tsuas yog muaj li no xwb (feem ntau na)..
temsis, cov no mmas hais ntev heev.
feem coob yeej tsi ua.
peb cov hmoob lees los yeej tsi ua...
vim tias peb li mas, yog twb tsa qhua sawv kev lawm es, tseem xij tsi mus tsev mas...
peb tsi nyiam kiag li...
hais rau cov kwvtij hmoob dawb, peb yeej coj li no...
yog thaum tau lawd muab lub kaus tso kiag ntawm rooj lawm ces, koj kav tsij haus kiag cawv es mus xwb....
tsi tag yuav nyob hais lus ntev ntev..
yog nyob ntau ces, tseem yuav mag caw lawv kev thiab.

brother, tus nkhaus yeej nkhaus...
tus ncaj ces, nws txawm yuav ua nyuaj li cas los yeej yauv mus tau.
peb sis yoog xwb.
kuv ua ua mejkoob lawm, mauj tsawg tsawg zaug kuv thiaj li "cam" xwb....
temsis feem ntau yuav hais zoo zoo ces lawd yeej yauv thiab...
vim li cas?

vim tias cov niag uas niaj hnub ua ces twb yog tib cov niag phoojywg thaib xwb....
niaj hnub sis pom li.
yog li no, yus coj zoo rau luag, ces luag yuav coj zoo rau yus xwb.
qhov tseem ceeb tshaj, yus yog tus sad nraud lawm ces, yuav kav tsij ua tus swb...
kavtsij txawj thov me ntsis xwb mas.

txawm hais hmoob lees moob dawb los, peb cov laus yeej coj lem lem yav tag los tiag...
temsis txij li kuv txiv lawd los ces, muab txo tag lawm.
txhiaj txhais li muaj tsi ntau.
taug kev tshoob kev kos los muaj tsi tau (almost tsi muaj li lawm)..
vim tias tej no, tus uas coj tau zoo ces zoo, temsis tus uas coj tsi tau zoo ces, tshoob kos mus tsi tau.
nco ntsoov, the secret to a successful wedding is "yoog" kom tau tog ntxhais tsev xwb.
yog ua tsi tau li no ces, tshoob kos yeej tsi tiav.

yaweh zhen, muaj ib cov niag mas yeej ua ua cai li...
qhov ko los kuv pom lawm thiab...
tseem pom ib tus, twb tuaj txog lawm, nws twb tsi kam nce rooj neeb...
cia li ua txoj tias "sab sab lawm...
ua tsi tau" no xwb...

cov no ces..
tsi tag thov lawm os...
txawm tias rawv tau los...
xiam dag zog xwb...

yaweh kwv, koj tsis uas tib zoo saib tej zaum yawg koj yog peb cuab hmoob lis loo kiam uas thaum ub es nrog yawg dev laus faivntaj lawv sib ncaws ua faivntaj lawv lov ceg tas tuaj tsis txog tebchaws meskas no lis nas.
te koj ma tseem miv miv xwb, yog nej yuav taus peb cov ntxhais hmoob lis kia ma.
qab zib, iab, qaub, los kuv yeej kom nej nqos tagnhros tiag.
pom xee yuav uas neej uas tsav es luag sim yus siab miv miv xwb siv hais ub hai nos tuaj.
ntshai yog xav tuaj thab plaub xwb nav nej cov nov nas - message posted using http://www.website.net kwv, raws kuv paub mas cov hmooblis merced ces yog npliajtsawb thiab txhiajsuav kausmomliab lawv yog cov coj, kuv nrog pab neeg no nyob ntau xyoo lawm, kuv tsis pom ib tug yuav nkhaus npaum koj hais li.
hos hais txog thajkhu ml lawv cov hmoobmuas hmoobdawb los kuv yeej ib txwm nrog lawv nyob puag xiengkhouang los txog loojceeb thiab usa, tamsimno, lawv tso tag nrho rau cov kwvtij moobmuas moobleeg ua cov coj kevcai dabqhuas lawm.

yog koj yuav hais ces hais kiag tus neeg ntawd lub npe xwb, mas koj thiaj yog neeg ncaj.
hos koj lam hais tias mejkoob hmooblis no xwb mas, cuag li koj yuav liam tag nrho cuab hmooblis nram merced lawm, lis coob lis ntau, tus phem kuj muaj tus zoo kuj muaj.

tseemyeej.

tseemyeej, thaum twg kuv ntsib yij muas ntaj,muas txiab thiab vaj tsu ua yog dr yaj lis pov 3 tug dab laug kuv mam nug kiag saib yog leej twg.......
yeej ua li koj hais cov kwv tij hmoob lis yeej muaj ntau pab nyob hauv merced......
zoo li yawg kwvtij hais tsis meej kiag.......
yog kuv ces yeej tuav npe ntsees ntag hos.

kwvtij, koj yuav hais npe kiag nawb......
kuv muaj ib cov yawg yij hmoob lis nyob hauv merced lawv coj ncaj-j kawg nad......
lawv tsis nyiam plaub ntug.

cov phoojywg, kuv mloog sawvdaws cov lus mas tus twg los yeej ntxub txoj niag kev tshoob nkhaus xwb.
yog nej yeej xav tau tej tshoob ncaj ces nej cia li pib ntawd nej yus kheej xwb.
kuv tsis to taub hais tias ua li cas sawvdaws pheej nyiam ua tshoob nkhaus ua luaj.
kuv pom cov ua tshoob nkhaus kawg tab sis lwm hnub ho niaj hnub hu rau me ntxhais thiab vauv...
ab cas hmoob kev cai mas tsis to taub li lau..

yog sawv daws uas raws tus txheej txheem xwb ces yeej tsis muaj pes tsawg ua ces twb tiav log lawm.
yog yuav siv tswv yim xwb muas yeej muaj ua thiab ov.
txawm li cas txog kuv ces kuv ua raws txheej txheem hos txog koj los ua raws txheej txheem xwb ces peb cov no yeej ua tau poj cuag yawg cuas kawg li lawm.
peb cov leej yeej muaj tus zoo muab nyab muaj ntxhais zoo muab vauv lawm thiab.
tsis xav ntawm luag los xav txog ntawm yus nawb.

yog yus xav kom lawv ua ncaj rau yus ces yus yuav tau ua ncaj rau luag thiab.

peb yog ib, txawjvamyias 2 tug kwv luag phwvnyawm thiab tseemyeej-- laus li nej thiab kuv no lawm ces peb yeej paub lawm los mas.
yus tej kwj tse quav txawm pawg luj txij dua thiab tsw iab ntxiag xwb los yus yeej tseem qhuav hais tias yus kwj tse mas yeej du lug xwb thiab yeej tsis hnov tsis dab tsi kiag li no.
kuv txawm qhia npe rau neb kiag los neb yeej yuav teb hais tias, tus ntawm koj mas thiaj yog tus zoo thiab yog tus coj ncaj tshaj ntag li no tuaj.
yog li qhov yuav kom ncaj nruab nrab ntug, cia rau neb mam mus nug tog hmoob muas yog tog nyob nruab nrab.
lawv mam li qhia rau neb thiaj yog qhov tseeb.
yog kuv hais xwb neb yuav tsis ntseeg.
neb xav hais tias ua li no puas fair thiab mas.

tom qab no peb nug, cov neej tsa hmoob muas no hais tias hmo lawv tus tuam mej koob hmoob lis ntawd khiav mus tsev lawm ces lawv rov qab mus thov nws tom nws tsev kom nws rov qab tuaj tom tsev es lawv tiam nws thiab tiam tus lwm mej koob tso los nws yeej tsis kam tuaj li lawm.

nws tseem muab lawv nyos thiab ua ntuj liab teb ntsuab rau lawv thiab ces lawv thiaj ci li rov qab los tsev lawm xwb no.

hais rau sawvdaws, yog yuav hais txheej txheem mas, tsi hais hmoob dabtsi, kev tshoob kev kos yeej muaj ntau heev.
cov uas xij ua tsi ntau mas 1. yog lawd tso lawm 2. yog lawd tsi paub lawm.
tag li no xwb.

temsis, peb yauv tsum paub tias yog ua yam tshoob dabtsi...
xws li 1. tshoob lauv vauv 2. tshoob nqig tsev hais 3. tshoob poj nrauj 4. tshoob qhaib (teem tshoob...
ua niam tshoob loj loj).

cov yam tshoob yog li no...
depending on what it is, cov txheej txheem muaj ntau/tsawg accordingly.
in the united states, feem ntau peb ua tshoob lawv vauv lawm xwb.
yog li no, qhov ncaj ncaj mas yeej tsi muaj sis lwv ntawm qhov rooj, yeej tsi muaj txhiaj txhais taug kev tshoob kev kos, yeej tsi muaj zais kaus....
cov xeej cawv los at most 12 xeej xwb.
12 xeej no, yeej tsi ntau kiag...
yog sawvdaws xob tham tham pem no, 2 hours xwb tag lawm.

cov uas ua kom nkhaus nkhaus ces nkhaus li no 1. tus txum mej tsi tau nug niam txiv hauv tsev seb nws yuav ua li cas li....
tus txum mej txawm cia li ua ntau ntau...
ua txhua txhua 2. tshoob lawv vauv xwb los....
kav xwm ua xeej cawv ntau heev..
nwg tsi nkag kis lawm.

3. tus txum mej muaj ntsiv zais lus...
ua sis cuab....
tsi kam qhia tus mej koob 4. tus mej koob tsi kam yoog niam txiv hauv tsev 5. ob tog hais lus ntau ntau...
tsi meej pem lawm 6. ua zaj ua haiv hais kom ntev ntev...
ua luag sijhawm at the inappropriate time 7. mej koob taij thov npaum cas los...
txum mej tsi kam...
qhov no yog txum mej tsi meej pem lawm thiab i'm sure many of you yeej paub ntxiv tshaj qhov kuv hais lawm thiab....

yaweh phwvnyawm-- koj nug cov hmoob lis xwb kuv ntseeg hais tias lawv yuav qhia tsis tau koj.
li kuv twb hais los, yus twb ua lawm lawm los yus yeej teb hais tias kuv (peb) tsis tau ua li as no tuaj.
don't bother to ask the lis.
i suggest you ask the moua.
tab sis koj yuav tsum nug ib tug coj tshoob kos ntawm cov hmoob muas mas nws thiaj paub.

koj nug hais tias, about li 10 xyoo dhau los nej cov kwv tij hmoob muas nyob hauv merced no ua tshoob, nej puas tau muaj ib zaug es nej tus mej koob khiav tawm mus tsev?
nug li no xwb ces nws yuav tsum paub xwb xwb li.
guarattee.
yog tsis muaj kuv mam tuaj hle ris liab qab rau nej saib hauv nov kiag.

kuv muab nyeem mus nyeem los, zoo li ob tug no tsis yog xav ntes niag mej koob xeem lis ntawv tsis sub.
zoo li lawv xav ntes niag sau sau cem lawv ua mej koob nkhaus naj.
ua twb zoo xav ib me ntsis lawv muab yus roj kib yus txha xwb ov....

kwv, hahaha..
tej zaum koj yog hom ua yim laus yim nkhaus pob?

yuav ua cas thiaj ncaj tau nruab nrab ntug naj?
koj twb yog kiag tus eyewitness es koj twb tsis kam lawm es tseem pheej kom peb mus nug lawv nram merced ua dabtsi?
rooj twg?
every weekend, there is a tshoob going on, yours was a couple years ago.
kuv los yeej tsis nyiam cov mejkoob nkhaus-s thiab, tabsis kuv saib mas koj tseem nkhaus tshaj yawm hmooblis ntawd lawm nav.
yog yuav hais kom ncaj mas hais li tsuj thiab txawjvamyias nkawd mas thiaj yog lus.
koj saib koj hais li ces thaub tswvyim txawm siv ua zab txuas ceg tias tej zaum yog cov "hmoob lis loom kiam" lawm no laiv.
where is "loomkiam"?

kuv xav kom koj hais leej twg ces tsuas hais tus ntawd xwb, txhob muab liam tabphab taspheev.
it is so simple, why making it so hard?

the truth is only 20%, he was a hmooblis and 80% is pure accusation, no other lis were involved, right?

tseemyeej.

hahahhahahahaha..
koj saib seb, kuv hais yog tsis yog los pov.........

kwv aws, kav tsij cia li mus txhawb txhiaj meej kaw qhov rooj 3 hnub 3 hmo caiv tsis txhob tuaj cuav zos hauv sch no lawm seb tej niag lus no puas yog cia li txawj ploj nws tus kheej mus os..
nto 3 hnub 3 hmo lawm, kuv mam li tuaj thab qheb qhov rooj rau koj nawb.

kwv..
thiab cov npawg..

cov kwvluag...
cia kuv mam qhia qhov tseeb rau nej...
tsi tag yuav nug tus ub tus no li os...
teebmeem ces kwv twb qhia tag lawm ne....
tseem yuav nug dabtsi na?
kuv twb pom qee yam ua tsi yog lawm ne...
pom qee yam ua sis cuab...
pom qee yam ua limhiam ne...

kev tshoob kev kos..
yeej tsi muaj pe 4 pe li....
yeej yog pe ua khub xwb (2 pe)...
unless yog thaum laij nyug tag (xeej cawv piam thaj)..
tig rov nraum zoo, mas yeej yog 4 pe tiag.
temsis yog regular pe xwb ces...
yog pe 4 pe mas yog pe limhiam lawm....
tsi yog cai lawm...

hais txog cov txhiaj txhais thiab cov zaj ntawm qhov rooj...
yog txum mejkoob hauv tsev to taub...
ces, even though niam txiv hauv tsev thov nws kom ua txhua txhua los, nws yuav tias "no yog tshoov lauv vauv xwb...
puas tsim nyog ua" no thiab....
nws ua li no, yog ua sis cuab thiab ua sis luab lawm....
thiab yog ua tsi raug yam tshoob lawm...
cov no yog txummej hauv tsev tsi tomsov xwb.
temsis tus txheej txheem yeej muaj (cov txhiaj txhais) hais txog zais kaus...
qhov no, muaj ib txhia zais thiab...
temsis peb cov moob lees yeej tsi muaj cov no....
lwm yam mas muaj, temsis zais kaus mas tsi muaj...
cov uas zais kaus mas yog yus hais zaj uas taij kaus tag lawm, ces lawd yeej tsi k li (they jsut ignore zaj taij kaus), lawd hais lawd ib zaj txawv txawv tuaj xwb...
so carefully listen to what they say...
(example...
nuj tij coj kaus mus ua luaj lamw...
or nas kwv kaus mus ua zes lawm...
etc...)
.
zaj thib 2 uas yus hais ces, kavtij teb lawd zaj xwb....
yog yus rov hais zaj taij kaus dua ces, lawd yuav tias "xyov nej hais nej dabtsi" no tiag...
yog yus paub kiag tias lawd cuab yus lawm no ces....
yog koj txawj, koj kav tsij hais lwv lawd..
yog koj tsi txawj, ces...
kav tij thov tiag tiag....
haus cawv los haus ntag....
qhov no thiaj mus tau...
brother, lawd txeev txawv li os....
yus ua li niag ruam xwb ces....
txeev lawd txawj li os, lawd yeej give in xwb (that's my trick)...
tsuav yog xob khiav xwb mas...

temsis raws li koj hais mas...
nej tus mej koob taij kaus tag, lawd twb zais kaus lawm los, nej tus mejkoob rov taij dua....
yog li no, mejkoob tsev thiaj tias " kuv tsi paub nej hais dabtsi"...

my personal impression is...
tejzaum niam txiv yuav kom ua txhua txhua...
es tus mejkoob no thiaj li ua...
thaum kawg, niam txiv los rhuav, nws thiaj li chim....

brother, kuv pom cov nkhaus dua no os..
kuv personally mag cem taw tes nki 2 times...
kuv personally mag cov pojniam los "thov (nplua)" vim lawd tsi tau beer haus...
'cem tias kuv pluag..
kuv phem.."
tej no tibsi.......
kuv tsi piav cov nkhaus nkhaus heev, vim tias at then end, ua ua ces mus taug lawm thiab...
ua ua los sawvdaws tsi khiav.....
tib roog ua kuv piav rau nej es nws thiab khiav li ntawd xwb...

yaweh yaweh on sep 17, 11:35Â am, tsujsuadl tsuj-- kuv teb koj lo lus nug.
peb tus mej koob tsis yog hais 2 zag taig kaus sib txawv.
yeej hais ib zag qub xwb, tab sis nws hais 2 lwm xwb.
vim rau qhov hais thawj lwm tag ces lawv niag tuam mej koob hauv tsev txawm ua txoj hais tias, neeg tham ntshoo ntshoo taug taug ntsej li kuv yeej tsis hnov xyov nej hais dab tsi thiab hais li cas li no ces peb tus thiaj mam rov qab hais dua zaum thib 2 xwb thiab yeej hais zaj qub taij kaus xwb, tsuas yog tsa suab nrov zog xwb.
ho lub kaus ces nws yeej tsis muab zais li, yeej tuav rawv ntawm tes tsis muab rau peb tus mej koob xwb.
lawv tus lwm mej koob twb hais 2, 3 zaug rau niag tuam mej koob hais tias, "hauj lwm tiav li no lawm ces muab lub kaus rau lawv tso cia lawv mus tsev" no los yawg tuam mej koob yeej tsis kam muab li.
nws tseem ce cawv ntxiv thiab tseem ua lwm yam tuaj, xyov yog nws ua nws dab tsi li lawm laus thaum ntawd os.
kuv ntsia mas thaum ntawd lawv tus lwm mej koob mas co taub hau nkaus lawm xwb tab sis kuj tsis pom qab hais li cas li thiab ces peb 2 tug mej koob saib zoj tsis qoos ces nkawv thiaj ce cawv mus thov lawv tus coj tshoob kom los pab tha qhua qhob cai srau lawv tus tuam mej koob kom nws muab lub kaus rau peb.
ces lawv tus coj tshoob thiaj los hais ces yawg thiaj tso te plau no xwb tiag.
thaum yawg tso tes plau ntawd kuv kuj tawm plaws lawv qab mus saib seb yawg yuav mus dab tsi no.
yawg khiav loo mus nkag nplo rau yawg lub luv fai ces lawv tus coj tshoob kuj lawv kiag qab mus khawm nkaus lub qhov rooj luv tsis pub yawg tsav luv khiav, tab sis yawg ci li tsav loo ceev ceev khiav lawm xwb.
lub sij hawm ntawd kuj muaj neeg nyob nraum zoov coob coob thiab kuj ntshai tsam lam mus luam neeg thiab tiag.
lucky tsis luam neeg.
