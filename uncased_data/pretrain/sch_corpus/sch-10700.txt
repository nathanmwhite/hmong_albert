cov phooj ywg sawv daws.
kuv nyuam qhuav tuaj pom nej qhov kev sib tham no xwb. nej muaj tswv
yim zoo thiab ntau yam zoo kawg.
muaj ib qho uas kuv tsis to taub li thov nej pab ab thib npais rau kuv
kom kuv paub thiab saib. tsaib no los txog rau nim no lub teb chaws no
txom nyem kawg li lawm. lawv hais tias yog recession tab sis kuv tsis
to taub tias yog vim li cas. lawv hais tias nyiaj poob tag lawm, es
yog ho poob tau li cas. cov nyiaj ntawd mus dua twg tag lawm. lawv
tias muaj neeg muab ua puas tsuaj tag lawm, los kuv tseem tsis to taub
li thiab hais tias ho muab nyiaj ua puas tsuaj tau li cas. yog lab
thab npas muab noj tag lawm los yog li cas.
kuv nug niag ruam ruam li no los thov nej cov tub txawg tub ntse hauv
no pab qhia kom kuv paub thiab thiaj li tsis nyuab siab.
thov ua tsaug ntau ntau nawb.
teem

tus phooj ywg-- zoo siab ntsib txais tos koj.  kuv thiab koj ces qe
qaib qe os xwb los mas.  tab sis kuv lam teb li qhov kuv paub xwb.
tsis hais nyob lub teb chaws twg lag luam (economic)  es los ntawm
"supply and demand" xwb.  supply = txhuas yam khoom siv (goods and
services).  demand = yuav mus siv.   thaum twg neeg yuav khoom siv
heev heev ces lag luam nce, thaum twg neeg tsis yuav khoom siv lawm ce
lag luam poob no xwb.  example, thaum neeg tsis yuav vaj tse lawm ces
tej tsev poob nqi vim yuav tsum tau muag pheej yig xwb neeg thiaj
yuav.
ho hais txog nyiaj ces xyoo 2008 mekas cov nyiaj muaj li cas los 2009
no mekas cov nyiaj yeej tsis nyob li qub tsis ploj mus rau qhov twg
li.  tab sis qhov txawv ces yog xyoo 2009 no neeg/pej xeem neeg muab
cov nyiaj coj mus khaw cia tag lawm, lawv tsis siv cov nyiaj tawm lawm
xwb.  thaum cov pej xeem tsis rho lawv cov nyiaj tawm mus siv lawm ces
tej taj laj, companies & banks tsis tau nyiaj lawm ces lawv tsis ua
khoom lawm thiab lawv tsis txhais nyiaj tawm lawm ces yuav tsum tau
rho neeg tawm hauj lwm xwb vim cov employees nyob dawb lawm xwb thiab
tsis muaj nyiaj them lawv lawm.
kuv los yeej tsis paub thiab lam tham li qhov kuv paub xwb.  cia rau
lawv cov tub txawj ntxhais ntse mam piav ntxiv.

phoojywg teem,
zoo siab txais tos koj tuaj nrog peb sibtham pem thiab sib pauv
tswvyim hauv no.
koj cov lus nug yeej yog ib co lus nug uas peb txhua tus xav nug,
thiab yeej yog ib co lus nug uas teb nyuab kawg. kuv los kuj tsis yog
tub txawb thiab, tabsis lam teb me me li qhov yus to taub thiab hnov
luag lwm tus hais. qhov tseeb, tsis yog cov nyiaj raug puastsuaj
lossis ploj, kuj tsis yog tsoomfwv muab noj tag thiab, tabsis yog ntau
lub chaw ua lag luam (company) ua luam poob peev lawm xwb. kev ua luam
poob peev zaum no yeej muaj ntau ntau yam sibkis peszws thiaj ua rau
poob peev loj li tam sij no.
1. mvim muaj lwm lub tebchaws nrog peb sibtw ua lag luam, luag muag
pheejyig dua peb ces cov customer xum yuav khoom ntawm luag lawm.
thaum peb txo nqi qis ces peb poob peev ib tom, thaum poob peev ces
yuav tau rho neeg tawm haujlwm. vim cov tuav company (ceo) yuav tau ua
txhua txoj hauv kev kom tsis txhob poob peev. txoj hauv kev ua kom
tsis poob peev ces yog xa khoom mus ua rau lwm tebchaws, xa mus ua rau
cov tebchaws uas them tus nqi tes pheej yig xws li mixico thiab china.
2. thaum xa khoom mus ua rau lwm tebchaws ces peb poob laj poob kam.
thaum peb poob laj poob kam ces peb tsis muaj nyiaj siv, thiab tsis
muaj nyiaj them nqi vaj nqi tsev. thaum tsis muaj nyiaj siv ces tej
kiab khw muag khoom tsis poob ces lawv poob peev. thaum lawv muag
khoom tsis poob ces lawv tsis nqus khoom tom cov company tuaj ntxiv,
ces company tsis muaj hauj lwm ua ces rov muag neeg tshem tawm hauj
lwm ib tom ntxiv.
3. thaum peb them tsis tau tej nqi vaj nqi tsev ces tej vaj tse poob
tag rau bank. thaum cov bank cov nyiaj nyob rau ntawm cov vaj tse uas
neeg them tsis tau no lawm ces lawv tsis muaj nyiaj qiv txais rau neeg
coj mus ua lag ua luam ntxiv. thaum cov company qiv tsis tau nyiaj los
ua luam ces lawv rov rho neeg tawm hauj lwm ntxiv.
4. nqi roj thiab nqi khoom kim los muaj feem ua raug kev lag luam poob
thiab. nqi roj txawm yuav kim npaum twb los yus yeej tsis muaj lwm
txoj hauv kev, yus yeej kawg yuav tau sam thiaj mus ua taus hauj lwm.
thaum yus muab tej nyiaj uas npaj los siv uasi los sam roj tag ces cov
chaw ua si tsis muaj neeg mus ua si, tej khoom uasi los tsis muaj neeg
yuav. thaum no los kuj ua rau neeg poob haujlwm ib tom.
5. kev puas tsuaj lo ntawm huab cua phem (li katrina) thiab kev puas
tsuaj lo ntawm neeg phem ua lis lawv tua tsev twin tower no los yeej
muaj feem ua rau lag luam poob peev tib yam. cov lag luam poob peev
loj loj rau fab no yog cov insurance company li aig lawv.
6. kev ua rog rau lwm tebchaws los yeej muaj feem ua rau kev poob peev
zaum no. tsoomfwv siv nyiaj txiag mus ua tsov rog ntau dhau, tsis muaj
nyiaj txiag los txhim teb kho chaw ces yus cov neeg hauv tebchaws tsis
tau num ua.
tshuav lwm yam ntxiv los cia rau lwm tus mam ho ntxiv rau.
hl

ua tsaug nawb. neb ab thib npais zoo kawg lawm. thov ua neb tsaug. peb
cov niag txom txom nyem no ces ua li neb hais ntawd os, economy twb
poob tag lawm los yus yeej nyob yus li qub li chaw tsis paub ab tsi
li. yeej tseem noj li qub mus taj laj li qub khiav tsheb li qub. tsis
paub ab tsi li, tuas paub tias tseem muaj lub tsev nyob no xwb tiag.
yog thaum twg economy phem dhau los thov nej hais qhia thiab nawb
thiaj paub tias yuav ua li cas no nawb.  ua tsaug os ob tug me kwv tij.

hlob teem,
kuv mas kuv xav kom kuv zoo li koj xwb tiag.  tsi paub dabtsi los hab
yam zoo xwb.  tsuav tej menyuam tseem khwv txaus them nuj them nqi
thiab tseem muaj tsev nyob ces zoo lawm.  kav tsij siv nyiaj li muaj,
noj kom txaus, hnav kom txaus thiaj tsimnyog mog hlob.  ib txhia neeg
twb tsis muaj li koj lawm thiab ne, lawv twb ho tsis muaj vaj muaj tse
nyob lawm thiab laiv.  kav tsij hlub hlub..... niam hlob kom tsimnyog
xwb nawb.