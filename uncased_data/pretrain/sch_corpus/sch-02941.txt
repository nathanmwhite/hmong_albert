cov phoojywg,
peb twb tham txog tej no ob peb zaug los lawm, tabsis ho lam mus pom
qhov website no es thiaj rov muab tso share rau nej saib dua.
http://hmoobvwj.com/qauv/ntawv/hmoob/index.php
hmoob mas tsim tau ntaubntawv ntau kawg, tabsis yeej tseem dhia tsis
dhau kev siv ntawv lastees los taw qhia. kuv muab saib saib mas yam li
tus/cov tsim tej ntawd no yeej yog sib zog thiab siv sij hawm ntau
kawg thiab tsim tau tej no, tabsis ntshe yuav nkim sijhawm, nkim zog,
thiab nkkim nyiaj txiag nkaus xwb. txog qhov kawg ces ntshe yeej yuav
kawg rov los siv tus ntawv lastees (rpa) dua thiab xwb. vim tus ntawv
lastees no xub tsim thiab siv thoob plaws qab ntuj. siv tau yooj yim,
kawm tau yooj yim, sau tau yooj yim, tsis thas tseev kom muaj special
software, tsis thas yuav ib lub extra keyboard, pc lossis type writer
hlo li. yog nyiam sau ntawv txuam yuaj li no los yeej cia li sau xwb.
hl

kwv tij hl & schlers,
tus tseeb ces yog tus yus siv xwb. yeeb vim peb nyob tsis muaj teb
muaj chaw tsis muaj nom tswv hmoob los ntaus ntej siv ces peb yeej
hais tsis tau tias peb ib tug twg tus ntawv thiaj li yog tus tseem.
yog tsim tau lawm ces siv xwb. thaum kawg tus ntawv twg yog tus raug
siv los qhia, kawm txog thiab ua lag luam nrog tshaj, siv tau yooj yim
tshaj thiab nrhiav tau noj tshaj ces tus ntawv, tab txawm feem coob
tseem tsis pom zoo, yog tus tseem xwb.
in modern time, popular culture always dictates the flow of
things...i.e. american pop(ular) culture...what is today may or may
not be here tomorrow...go with the (popular) flow...
luag lwm haiv neeg los yeej txawj tsim tau ntau kawg tiam sis peb
tsuas pom luag cov ntaub ntawv uas tseem fwv siv ua kas moo kas muas
xwb...
note: i wrote the rpa piece on that site...offer your critiques when
possible...

i'm impressed by the creativity of our hmong people.  tswvyim zoo kawg
lawm.  leejtwg muaj tswvyim los kav tsij tsim thiab nrhiav los rau peb
hmoob tau saib tau kawm thiab tau siv.  qhov twg zoo siv ces peb
sawvdaws yeej yuav txhawb kom zoo mus xwb.  thov qhuas sawvdaws tej
laj lim tswvyim nawb.

kuv muab saib los mus mas kuv xav tias kuv support cov ntawv rpa no
dua.  hmoob thoob ntiajteb twb paub tag lawm.  kuv mus txog lub
tebchaws twg los hmoob yeej siv cov no xwb.  yeej zoo uas tsim tau
ntau yam tabsis nws yuav haj yam confused rau neeg xwb.  peb yuav tau
ua tib zoo xav thiab, qhov uas tsim tau ntau ntau yam lus no puas ua
rau luag ntiajteb pom tias peb haib?  kuv xav tias yuav ua rau luag
pom tias xyov peb yog peb neeg dab tsi, ua cas yuav muaj ntau hom lus
thiab ntau yam ntawv ua luaj?  thaum no ces peb twb tsis tseemceeb
dabtsi lawm las as cov yawg...  nej saib cov neeg nplog, luag muaj tib
hom ntawv xwb, luag lub tebchaws me me los luag tseem yog ib lub
tebchaws nawb.  peb hmoob tos tsis muaj dab tsi kiag los zoo li peb no
ntag lau.  yeej mob kuv siab kawg kuv thiaj hais li no nawb.  peb mas
zoo li no: yam luag ua tau ces yus yeej hais tias tsis zoo, yuav tsum
yog yus ua xwb thiaj zoo.  koj ua tau los kuv hais tias tsis zoo.  kuv
ua tau los koj yeej yuav hais tias tsis zoo.  thaum kawg ces leej twg
li zoo?  tsis muaj ib yam zoo li las as.
kuv mas xav paub hais tias cov ntawv lastees no twb zoo siv thiab
sawvdaws twb nibnyoos tag npaum no lawm, ua cas tseem pheej yuav mus
tsim dua ntau hom ntawv ntxiv thiab?  puas yog nyuab dhau hwv es kawm
tsis tau?  puas yog sau tsis tau?  puas yog tsis muaj tshuab luam tau
cov ntawv no?  kuv xav mas cov no yoojyim kawg kiag lawm tiag.  twb
tsis hais kuv tus laus no laiv, kuv cov nyuag menyuam xwb lawv twb sau
tau thiab nyeem tau ne.  qhov loj tshaj ces yog li qhov kuv hais los
saum no xwb tiag.  yus yeej tsis satisfy rau yam luag ua li, yuavtsum
yog yam yus ua mas thiaj li zoo xwb.  yeej yog ib qho zoo ntag, tabsis
yog tsim tau los tsis muaj neeg siv ntshai tseem haj yam poob
ntsejmuag vob, cov yawg.

ib tsoom phoojywg moob kws movtshua,
moob cov ntawv leej twg yuav tsim le caag los tau vim peb tseem tsi
tau muaj teb muaj chaw ces yauv tau siv mej lub laajlim tswv8 lug
tsim, muaj ib nub yog moob muaj txuj moov es moob muaj ib thooj yuas
aav dlaav hab luaj le singapore xwb ces thaum ntawd peb maam lug xaiv
kom muaj 1 committee lug tshawb saib yaam twg yuav yoojyim hab sau ib
tug tabsi has tau 2 yaam lug. thaum peb ua tau le nuav lawm ces peb
yuav tsi muaj conflit. piv le ntawv suav, sau ntawv mandarin ces siv
tau thoob nplajteb kws yog lug suav. yog moob tsi muaj txuj moov ces
mean tas peb ib tsoom moob cov ntawv yuav pov tseg huv qhov ntuj lawm
xwb.
kuv thov support mej sauvdlawg lub nam tswvyim hab lub caij nyoo kws
lug tshawb fawb moob le ntaub ntawv.
thanks

py txiabneeb,
thaum kuv nyeem, kuv xav twjywj hauv siab hais tias tus sau ntshe yog
koj no; ua ciav yog tiag. kuv yeej pom koj sau yuam kev me ntsis,
tabsis kuv los tsis yog neeg hais lus hmoob lees npliag thiab ces cia
py moobsib thiab ob tug py tony mam pab critic koj nawb.
py zhen tsis tuaj lawm ces cia kuv critic koj txog qhov moob thiab
hmoob. nyob rau hauv hmoob lub neej ib txwm coj los, thaum yus hais
txog hmoob ces yeej yog yus hais tag nrho hmoob dawb, hmoob lees,
thiab hmoob txaij tib si li nawb. huas thau kws yug has txug moob tes
yeej yog has taag ntsho moob dlawb, moob leeg, hab moob txaij tuab
quas si le hab od! vaam has tas koj tsi meant has tas "hmoob" tsi yog
"moob" and vise versa.
hl

kuv kuj tsis tau hais tias kuv teb mua tony.  tabsis kuv tau hnov ntau
zaus kawg lawm hais txog los lus "hmoob tsis muaj teb muaj chaw ces
yeej ....... tsis tau."  kuv tsis paub tias ua cas hmoob yuav xav tau
ruam ua luaj.  tus nru lus no zoo li nram no:
1.  hmoob tsis muaj txiv tsawb noj ces hmoob yeej cog tsis tau tsawb
li.
2.  hmoob tsis muaj tsheb caij ces hmoob yeej muas tsis tau tsheb li.
3.  hmoob tsis muaj menyuam ces hmoob yeej tsis yuav txiv yuav pojniam
li.
4......
luag lwm hais neeg li tos luag muaj teb muaj chaw ses luag hais li no:
1.  luajteb nto ntoo thiaj li tsim tau teb.
2.  cog qoob cog loo thiaj li tau noj.
3.....
tav no peb tseem pheej hais li thaum xyoo 1900 ces peb tsis tas tuaj
sib tham hauv no li las as.
kuv xav mas:
xav muaj teb chaws, yuav tsum
1.  tsim kom tau ib tug ntawv rau sawvdaws siv
2.  tsim kom tau ib tug mooj rau sawvdaws teev
3.  tsim kom tau ib txoj kev cai nruab nrab rau sawvdaws taug.
4....
muaj tej no tas thiaj li yuav muaj taus teb chaws hov.
tz

hmong lao.....
ua tsaug kws koj muaj sijhawm moog tshawb tev ntawv nuav tuaj qheb peb
qhov muag.  thaum twg peb moob koom sab lug has ib ntsawg lug, lug kom
ib txuj cai, lug nyeem ib cov tsajntawv lawm ces peb yuav ua dlaab tsi
los yuav tsum muaj yeej txhua zag.  xaav moog nyob lub tebchaws twg
los yeej muaj peevxwm moog ntxeev tau.  tabsi yog zoo le taamsim nuav
xwb, ntshe tseem yuav tshuav ntev.  yaam kws siv tau lawm ces
suavdlawg cale siv xwb.  feeb coob paub yaam twg lawm suavdlawg yuav
tsum seem moog rua sab ntawd txhaj muaj kev vaammeej.
noogdlej

hl thiab cov phoojywg,
yog li nej hos mus nyeem cov moob no cov ntawv thiab seb, yog li cov
ntawv twg thiaj li   yuav meej rau peb hmoob.... wef let jangl., beb
hmongb...go and see for yourself on this link...just read the lyric
(txog song)
http://www.youtube.com/watch?v=fvexha6cg4y
born

thaum yus hais txog hmoob ces yeej yog yus hais tag nrho hmoob dawb, hmoob lees, thiab hmoob txaij tib si li nawb. huas thau kws yug has txug moob tes yeej yog has taag ntsho moob dlawb, moob leeg, hab moob txaij tuab quas si le hab od! vaam has tas koj tsi meant has tas "hmoob" tsi yog "moob" and vise versa.
kuv kuj tsi tau nyeem sov txiabneeb sau lecaag.  yog has txug sob lug
sautoj nuav ces hl has yog lawm.  peb moobleeg has lug moobleeg xwb,
moobdlawb los yeej yog moob tuabyaam.  moobtxaij, moobdlub, mooblabhau
ted los yeej yog moob.  moob ces yog cov tuabneeg.  moobleeg hab
moobdlawb ces yog hom lug puab has xwb.

bawg chia xang lee hab ib tsoom bojyaig moob,
mej yuav tsim tau ntawv lug siv npaum twg los yog tsi tsim muaj ib lub
committee hab national tsi leeg yuav ce yog waste mej hab peb lub time
xwb. qhov kuv has ntawd mas yog tso suavdlawg tsim ntawv moob tabsi
thaum koj muaj ib tug constitutional lawm txhaj lug kaav tau moob cov
ntaub ntawv. yog peb tsi tau muaj constitutional es koj hab peb yuav
muab leej twg tug ntawv lug ua tug national writting. piv le nuav xwb,
yog chaofa yeej lub tebchaw es koj yuav muab ntawv latin lug siv yuav
tsum yog muaj nyob rua huv tug constitution. yuav siv ntawv phajhauj
los yuav tsum yog muaj nyob rua huav tug constitutional, tsi le ntawd
peb yuav control tsi tau. peb yuav tau tso kom muaj democracy es yug
txhaj control tau yug hab xwb. qhov kuv has mas yog preventive the
future conflit xwb os. peb yeej pum lawm tas cov ntawv latin yog cov
siv ntau tshaaj tabsi ua le kuv has lug sau toj nuav lawm xwb.
peb moob mas nyam nyam khaav yaam kws ua tsi tau. yog peb tsi tau muaj
ib qhov tag taw es peb txawm siv has tas peb siv tug ntawv nuav tug
ntawv u ua national writing language ces thaum ntawd tuag xwb.
qhov kev teev hawm vim moob tsi muaj national religion tsi yoojyim
nrhav unless become christian or convert to other religion.
txuj kev cai nruab nraab ces txawm yog tug constitution ntaag.
kuv ma tsi yog kuv xaav txug yaav 1900 tabsi yug ua tau txug twg has
txug ntawd xwb, muaj peevxim txug twg ua txug ntawd xwb.
chiaxang...koj txuj kev nruab nraab yog txuj kev zoo le caag? hab
thaum twg maam siv?.
ua tsaug,

py muatony,
koj hais yeej yog lug kawg thiab, tabsis kuv ho agree li py tzexa
hais. peb yuav tau tsis txhob tos kom muaj teb muaj chaw, muaj kev cai
lij choj tswjhwm tso es mam li sib koom ua kev siv tib tug ntawd. yog
peb yuav tos li ntawd mas xyov ntshe tseem yuav tos pes tsawg pua/
txhiab xyoo ntxiv. txog thaum ntawd ces txhua yam yuav lig dhau; rau
qhov peb haiv neeg uas hu ua hmoob no twb mus ciaj lawm pes tsawb tsav
neeg ntxiv lawm.
py avang,
tos kuv hais li ntawd los kuv ib nyuag txhawjxeeb tsam muaj tus to
taub yuam kev py txiabneeb qhov true intention xwb. muaj ib sob lus
hais li no "tab txawm tias peb feem coob yeej paub meej txog cov tsiaj
ntawv no lawm los vam tias txoj kev siv cov tsiaj ntawv ntawm ob lub
suab moob & hmoob sib txuam li no yuav txhawb peb kev kawm sau ntawv
hmoob kojm txhij txhua mus ntxiv, thiab". tam li kuv to taub mas lo
lus "moob" thiab "hmoob" yeej yog tib lo lus xwb, hais li cas los yeej
txhais ib yam nkaus. tabsis py txiabneeb mean hais tias "hmoob lees"
thiab "hmoob dawb". kuv qhov intention yog tsis xav kom peb cov laus
thiab cov kws qhia ntawv mislead peb cov me nyuam hais tias lo lus
"moob" thiab "hmoob" muaj ntsiab lus sib txawv.
py noogdlej,
muaj tseeb li koj hais. yog li ntawd, peb thiaj li yuav tsum lees
txais siv tus ntawv uas neeg feem coob nyiam siv thiab twb siv thoob
plaws qhov txhia chaw lawm. tus ntawv ntawd yog tus ntawv lastees.
py b2bh,
qhov kuv pheej mob mob siab thiab xav kom sawvdaws siv tib tug ntawd
ces vim twb pom li no lawm ntag los mas. twb tsim nyog uas peb
sawvdaws sib pab promote tus ntawv lastees uas peb niaj hnub siv no
mus rau cov kwv tij hmoob nyob suav, nyablaj, thaib, thiab phabmab teb
los peb tseem tsis ua li ntawv xwb, peb tseem nyias tsim nyias ib tug
ntawd rau nyias pab pawg siv thiab. vim li no, thauj i kuv thiaj tau
hais lus nyhav zog rau cov tub txawg tsim ntawv es thiab siab zhen me
ntsis lawm ntag.
puas muaj leejtwg paub zoo txog cov hmoob nyob suav teb, lawv tus
ntawv lawv twb siv los tau ntev npaum li cas lawm, thiab siv dav npaum
li cas lawm?
nws puas tau lig, uas peb sib pab promote tus ntawv hmoob lastees uas
peb niaj hnub siv no mus rau lawv thiab?
yog muaj tus pib promote no nej puas koom tes pab thiab?
tsis txhob rawm zuag txog tus ntawd ab-hmaub, hmub, thiab qas xyoom.
hl

brother hl,
thov txim uas koj twb tsis ntab ntws txog los tseem ua puav txais yooj
txeeb lawv lus hais nawb. lwm yam ntawv mas tsis paub meej tiam sis
cov ntawv latin ces pawg ntseeg jesuit twb tsim cov pin ying rau suav
siv los txog niaj hnub niam no txij li thaum 1700s los lawm; hos txiv
plig savina lawv pawg ntseeg twb tsim tau nyab laj cov uas niaj hnub
niam no lawv siv thiab. peb hmoob nyob rau ob seem av no yeej siv cov
tswv yim ib yam li xwb.
samuel pollard's pollard script tsim rau cov a--hmao thaum 1900s; vim
muaj lawv cov ntaus ntev txiv plig nyiaj pov lawv thiaj muab tau lub
tswv zoo tshaj peb lub tsim ntawv latin rau neeg asian siv cov los
tsim tau peb hmoob tus ntawv rpa; yog tsis siv cov tswv yim qub ntawv
los kho ces ntshe niam hnub no peb tseem xyaum kawv sau ntawv hmoob
rpa uas muaj cov cim nyob sab hauv sab saud ib yam li ntawv pin ying
thiab nyab laj...
thov zam txim yog hais tsis meej tsis ntxaws...

pyhl,
cov no tag nrho yog "ntawv hmoob." tiam si, tsis yog "hmoob ntawv."
you know that. ndx makes a strong and compelling case for qnqn,
however. moreover, even if they are "hmoob ntawv", do they have the
"ntaub" component? puas yog hmoob ntaub hmoob ntawv, los yog hmoob
ntawv xwb?

tus tseem ntaubntawv hmoob yog tus twg?
yuav tej los lug nug no mas tsis yog ib qhov cov lis hais txog ntawm
ntaub ntawv hmoob. tabsis ua ntej, peb yuav tau muab cov ntawv hmoob
no cov los yeem seb peb haiv neeg txawj tus twg thiab paub tus twg ces
peb siv tus ntawv.
qhov cov, ntawv kuv xav mas yog los kev siv tus ntawv ntawd. txawm
hmoob yuav tsim tau cuaj tau kaum los yog kev siv tsis meej ces peb
tsuas yog nyob rau ntawm ntu uas "lam" siv ib ntus xam ib ntus xwb.

cov phoojywg txhua tus,
ua tsaug ua nej tawm nej lub lajfab tswvyim rau sawvdaws nyeem.
py txiabneeb,
ua tsaug rau koj cov lus teb. kuv yeej yog nug nej txhua leej. kuv
txawm tau ib nyuag yws txog koj qhov arcticle lawm los thov zam txim
nawb. tsuas yws rau qhov zoo xwb.
hl

hl,
yws, ntuas, thuam los puav leej yog lus txhib lus txhawb ib yam...ua
tsaug!