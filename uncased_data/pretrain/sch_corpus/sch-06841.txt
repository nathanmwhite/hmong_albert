cov nus zoo nraug: cov lus no yog lus qhuab ntuas.
txawm hais tsuas mus rau leej twg, thov nej zam txim.
cia kuv lim thiab kuv tshem, txoj kev phem ntawm nej cov txiv.
yuav xav siv lub sijhawm no, los mus kho rau cov txiv neej uas, nej pheej nyiag tham hluas nkauj, tham pojnraug thaum muaj ib tug tuag.

yuav thov tshuam nej mog cov nus.
ua neeg qus siav yeej tsis ntev.

koj lub cev yog koj tsis txuag, yeej kawg tuag ib hnub thiaj tag.
hais tsis dag ob xyoo dhau los, txiv ntxawm kos tau tas simneej, vim nws pheej mus xa "mebcab," thiab mus thab cov niag niam ntiav.
hnov lawd piav tias muaj ib hmos.
txiv ntxawm kos tau mus tsev txias.
nws ntsib kiag ib tug poj laib; haib tsis haib cuag tus poj ntxoog.
nws thiaj noog zoj pog tus nqe.
pog thiaj nce thaub lub luv fais.
nkawd thiaj pais nres tom ntug kev.
thaub thiaj tev pog ua lwj liam.
ob lwm tiam ntxiv tom qab xwb, txaws hnov ncus hauv thaub ob ceg.
thaub thiaj tig mus ntsib doctor, vim yawg txhawj tias tsam mob aid.
hnov luag tej tias yam mob no, leejtwg kho los yeej tsis ciaj.
thiaj rho nyiaj los yuav tshuaj hmoob.
xawb qab roob qab ha puv ntia, los txoj sia tsuas yau zuj zus.
tej nroj qus nrog nyeg xawb txhua - rhaub ua kua thiab tsoo los qhwv, los tseem mob tshaj qhov qub.
kub los kub, ntsim los ntsim.
nws thiaj ua ib siab tuag.
cov niam tub lub kua muag los tsis txawj tu.
thiaj muab hais teev ua lus pajhuam mus pamtuag.
tuaj mus cuag rau cov nus hmoob, nyob qab roob qab ha txhua leej; cov uas pheej nyiam, nyiam txhuam ntais thiab siv tsev txias dag mus tom tej.
qhia nej mog ib tsoom nus hmoob, kom paub thoob meskas teb, hais tias nceb ces qab ib yam.
kuv tsuas tham los xaus lino.
ciali tso nej txoj kev hluas - rov mus xyuas nej tus me nyab - rov mus pab kho nej lub neej.

tsis txhob pheej ua dev liam txwv, quaj uj wv nrhiav poj laib los nchos, tsam ib hnub ces nej zoo li tus txiv ntxawm kos.

cindy me ntxhais cindy i, koj tus txiv ntxawm kos ces kuv paub zoo los mas.

kuv txawm yog tus mus nrog pam ntag.
yeej muaj li koj hais los mas.

peb yuav tau cia kom muaj tus puav ua li es thiaj mloog lus.
yuav luag txhua tus txivneej ces ntuj poob los yeej yuav txheem ces thaum mag ntxiab lawm nws li mam peem.

tom,
