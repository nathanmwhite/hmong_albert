tseemyeej, yam li kuv twb hnov koj piav zaj lus no lawm.
yog li tej zaum kuv paub koj lawm os.
thaum kuv hnov koj zaj lus kuv tuaj dab ros thiab kuj nyiam thiab.
yog ib zaj lus uas yus yuav tau saib yus qab vag tsib taug.

yias yiathao, koj txawm paub kuv thiab tsis paub los kuv tsuas yog kuv tus qub tsis yog txawj phlis tshiab, tus me tsis loj tsis siab kav taw dub nciab, tsis siab tsis qis kav ceg txaij cuag kav ceg plis.
mus txog twg tsuas hnov hluas nkauj cem tias niag tsov tom niag pliab ntswg...
chim chim siab es thiaj xav zoj tias tuag twg tseev twg...
os tus zoo phoojywg yias awd.

tseemyeej.

tseemyeej, txob tu siab rau koj tus kheej rau txoj kev zoo saib.
ntawm kuv twb tsis txawv koj thiab ne.
kuv ces kuj lias zoo nraug tau hem-m nyuj thiab hem nees kawg li thiab los mas.

yias tsemyeej, koj zaj dab neeg maum nas no koj lam txuas ntxiv lawm xwb.
zaj dab neeg no hmoob yeej tsis muaj tiamsid yog ib zaj dab neeg nplog muaj.

cov lus hauv koj ntxub maiv nas tus zoo lus es koj ntxiv qhov hais tias hnub, hli, cua muab maum nas tus ntshais tsoob.
nyob rau hauv zaj dab neeg nplog uas peb kawm nyob hauv teb chaws nplog mas nws tsis hais li koj hais.
the original lub ntsiab lus hauv zaj dab neeg no yog qhia hais tias "txhob xav hais tias luag lwm haiv neeg zoo dua yus haiv.
yog yus yog hmoob, yuav hmoob zoo dua.
yog yus yog nplog, yuav nplog zoo dua."

zaj dab neeg tiag nyob rau hauv phau dab neeg nplog muaj li nram no: muaj ob niam txiv huab tais nas tsuag yug tau ib tug ntxhais zoo zoo nkauj.
nkawv txawm sablaj hais tias nas tsuag mas me me thiab tsis tsim txiaj li lawm haiv.
yog li cia nkawv coj nkawv tus ntxhais mus nrhiav dua lwm tus huab tais haiv neeg es lub neej thiaj tau zoo.

thaum tus niam huab nas tsuag coj nws tus ntxhais mus rau huab tais hnub kom nws tus tuab yuav huab tais nas nkawv tus ntxhais.
huab tais huab teb rau niam huab tais nas hais tias kuv mas kuj muaj zog thiab ziab puas tsav yam ua rau lawv nkig nkuav kuv nyhiab tag, tiamsid kuv tseem tsis yeej huab tais huab thiab vim thaum twg nws los thaiv kiag xwb ces kuv tej hnub teg hnub taw yeej ziab tsis tshab huab tais huab li lawm.
koj coj koj tus ntxhais mus rau huab tais huab tus tub yuav.

niam huab tais nas thiaj li coj nws tus ntxhais mus rau huab tais huab.
nkawv mus txog niam huab tais nas thiaj piav ib yam li nws piav rau huab tais hnub kom huab tais huab tus tub yuav nws tus ntxhais.

huab tais huab teb hais tias, yog kawg kuv yeej muaj hwj chim thiab muaj zog kawg, tiamsid yog huab tais cua nplawm kuv thaum twg ces kuv yeej yam ua nws ti nkaus qab ntug xwb.
kuv yeej nres tsis yeej huab tais cua li.
koj coj koj tus me ntxhais mus yuav huab tais cua tus tub.
niam huab tais nas thiaj teb hais tias ua li lod.

niam thiaj ho coj nws tus ntxhais mus rau huab tais cua.
nws kuj hais kom huab tais cua pub nws tub tub yuav nws tus ntxhais nas.
huab tais cua thiaj teb hais tias, niam huab tais nas, kuv mas muaj zog thiab yeej tag ib puas tsav yam, tiamsid kuv nim yuav npluam ua cua daj cua dub loj npaum li cas los kuv yeej nplawm tsis yeej huab tais nas li vim thaum huab tais nas khiav nkag kiag qho av lawm ces kuv cov cua yeej tsis chwv nws pob tw li lawm.
koj coj koj tus ntxhais rov mus yuav huab tais nas cov nas mas ntshe thiaj yog tus zoo tshaj rau koj tus ntxhais.

yog li thaum kawg nkauj nas thiaj rov qab los yuav cov tub nas xwb ces lub neej tag.

tsemyeej, koj zaj mas koj nim hais tias huab, cua, hnub lawv nim muab nkauj nas tsoob ua nws paum nkos tag thiab niam nas nws hais tias cia nws pab tsoob thiab.
qhov no koj dag hwv lawm.
txhob lam hais li rau peb cov pojniam hmoob los yog peb tus maiv nas zoo lus thiab.

koj zaj dab neeg mas zoo kawg kiag.
ntshe yuav tau xyaum coj mus hais rau cov muam xiam hlwb li koj hais tau mloog nawb.

ua tsaug rau koj zaj dab neeg.

yawm fajkhaum
