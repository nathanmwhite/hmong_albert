nyob zoo hmong75, ua le koj yuav muab kev pheejxeeb (fairness) le caag rua hmoobdawb hab moobleeg yog peb lug koomteg nrug koj lub nam tswvyim txoos moob ua ke (united hmong world)?

nyob huv koj cov post dhlau lug/taag lug, koj has txug peb haiv hmoob cov xeem lawm tawm sis koj has tsi txug hmoobdawb hab moobleeg hlo le.

ua le yog peb txoos ua ke nev: 1. kev ua nom ua tswv koj yuav faib le caag txhaj le pheejxeeb hab txhaj le ua rua peb muaj taug kev vaammeej sai?

2. yuav coj le caag txhaj le tsi muaj kev sib tshwjcais ntawm hmoobdawb hab moobleeg?

3. vp cov nomtswv coob coob kws nwg tsaa ntawd nev, koj yuav muab nyaj qhov twg rua puab noj hab muab num le caag rua puab ua puab txhaj tsi muab koj nyem caaj dlaab?

ua tsaug ntau, ms hmong75, koj lub zeem muag los zaaj tswvyim txug txuj kev coj noj coj ua kws has lug sau nuav hab tej koj tau has lug lawd puav leej zoo.
qhov kuv xaav tau hab xauj pum lawd mas yog tub tsi taag peb haiv neeg hmoob lug xaiv (elect) peb cov officials le koj has, peb cov kws tuaj txoos ua ke chiv lub hauv paug xwb los sov puas yuav work.
kuv ntshai nyob tsaam ces suav dlawg saab laaj 1-2 zag xwb ces tub ua ib sab pluj nrag tu lawm.
thaus ntsib yaag kev yaag ncua es nug ces le has tas cov coj tsi muaj kev pheejxeeb (fairness) los kev ncaaj nceeg.

qhov kuv txhawj mas yog txuj kev ntshaw ua tug luj tab sis tsi txawj los yog tsi qualified.
le peb ib tsoom nam txiv hmoob muaj lug txug lub zwj ceeb nuav.
peb yuav ua caag dlaws qhov teeb meem kws peb xaav xaav ua tug luj tawm sis yug tug kheej tsi qualified?

ib qhov pivtxwv miv miv ntawm ib tug tswvluam (business owner): cov hluas kws nrug yug ua num yog cov txawj tshaaj txhaj ua rua yug txuj luam dlha zoo.
yug tseem tsi pum, tseem moog has tas yug tug quaspuj kws tsi txawj lug hab plaab luaj hub yuav tsum nrug faib cov tips kws cov hluas ua tau.
thaus zoo le nuav lawd, cov hluas los kuj demand tas yog le mas tug neeg ntawd yuav tsum moog serve customers.
ua ke ntawd ib txha ua ib sab tso num tseg.
tsi ntev tom qaab ntawd ces yug txuj luam tuag.

peb yuav ua caag coj kuas muaj kev pheejxeeb hab kev ncaaj nceeg, ua ke ntawd muaj productivity los yog development?

best regard, ms
