kwv phwvnyawm, yus tus hluas nkauj yus tsi coj hla dej mus thaib, tseem cia lwm tus coj hla dej mus thaib ntau hnub ntau hmo thiab ces kawg mag xwb las as, yog mag lawm ces yeej tsi rov rau tom qub qab li lawm os.

ib tug hluas nkauj thib tug hluas nraug ua ke ib ob hmos tsi muaj leej twg nrog ua ke li ces kawg tus hluas nkauj yuav tsum pub rau tus hluas nraug xyuas xwb xwb thiaj tas.
pab yawg uas pab coj lawv tus hluas nkauj tuaj mus thaib zoo siab ntau.

ytk on wednesday, october 17, 2012 8:08:13 pm utc-5, ***@charter.net wrote: kwv phwv, cas koj yuav hais neej neeg tau muaj ceem ua luaj nas...
peb cov no zoo rau qhov tsis nrog luag muaj qub kiaj roj ces cia nej tham rau peb mloog xwb lauj...
best.

tijlaug yingb aws, kuv yeej paub tias kuv me tijlaug phwvnyawm ntawd kho siab dhau hwv lawm...
kuv thiaj li dedicated cov nkauj rau nws ua tij mas...
kav liam os.

ib ntus no koj nyob li cas lawm xwb, koj fwj me cawv tsaus tshuaj ne, puas tau zoo haus naj?
yog zoo haus no, kuv ua kwv li tuaj wb haus thiab zaum sibtham xwb os mog.

kwv born phwv thiab sawv daws, kev khiav teb chaws hla namkhong 75 tsis tau tuav ntawm tes ces siab tsis nqig, cia mus caum caum...
xauj ze ze tej zau kuj yog niag " xau" xwb ces mam ho khiav ciaj khiav tuag los muaj....

phwv, peb muaj ib niag caiv plawv nyob st paul niaj hnub no tso kaj qub zaub rau nongkhais, nws khiav tuaj fab kis, kaj qub zaub mus rau meskas.
thaum nws raws qab mus txog mus yuav no ces kaj niag qub zaub cia li mus yuav txiv lawm thiab.....
yawg cia li nyob tus ntsoos ntsoos, ua raug laus tau yuav muaj 30 xyoo no, tu tej kwv tej muam muaj neej tag, yawg mam ho ua siab khiav mus meskas, mus yuav ib tug poj nrab...
tiam sis cia li sib tso tseg lawm thiab.
ces yawg cia li nyob li no lawm xwb tiag...
zoo li nws kaj niag qub zaub xij sawv nraim hauv nws lub siab tsis ploj li sub as, yawg no na!

tham ces kuj xav luag thiab tiam sis kuj hlub lawv thiab vim lawv tej sian ntsws kuj khaub hlab tag lawm....

peb sawv daws ceev faj nawb, tsam mus mus pom tuag los mus mus tm church lam mauj tus paub peb, mas taug tiag tiag laud hahahahah 25 xyoo dhau los kuv kuj ntsib 3-4 tug yus tau tham zoo zoo thiab tabsis tsam no mus ntsib los ntse nws mus muaj nws neej yus muaj yus neej ib tug tsis kk ib tug li lawm os.
tsis ntsib ces kaj siab tshaj.

kwv born, phwv nyawm ces lam tso dag rau hauv no kom sawv daws lom zem xwb los mas.
li kuv paub zoo ces luag tus tiag tiag ces yog tus tam sim no xwb os...
cov thaum ub nyob vees cam ces yog me nyuam yaus ua si xwb los mas.
kuv hwj me cawv tsau tshuaj tawv nruj tseem nyob li qub nawb.
hnub twg zoo hnub nyoog koj tuaj xyuas kuv tso nawb.
best...

nres; ua cas koj yuav hais raug kuv tijlaug nruas pov ua luag nes?
koj yog leej twg?
vim nruas pov yog menyuam ntsuag txiv tuag lawm ntxov.
1969 nruas pov tuaj kawm college sam thong los nruas pov tiv kev txomnyem kawm xwb.
thaum nruas pov khiav tuaj thaibteb (nong khai)los nruas pov khiav tuaj tes dawb tes npliag.
nruas pov yeej hlub nws tus hluas nkauj heev tabsi vim txoj kev txomnyem es yawg thiab ua ib siab tuaj fabkis teb.
tijlaug nruas pov, tijlaug them thiab txiv muas me (muas yuag) lawv tuaj fabkis vim muaj txiv tub huas yaj uas tuaj kawm ntawv nyob university of grenoble thaum 1972 nrog rau nej coob tug xws li txiv kuam thiab muas loj.

nruas pov hmoov tsis muaj, ntawv los tsis raug tuaj txog fabkis teb twb xa nyiaj mus yuav yawg tus hluas nkauj los nyiaj mus tsis txog, nyiaj xiam lawm.
thaum tus hluas nkauj tuaj rau usa, nruas pov thiaj tuaj fabkis teb tuaj yuav los hmoov tsis muaj, tuaj txog denver, colorado tab tom hmoob tuaj nqi tsev hais nws tus hluas nkauj thiab niam txiv pub tshoob tag.
nruas pov thiaj ua neej tsis muaj tus hlub txog niaj hnub no.

1982 txiv tub huas khiav los raws peb rau usa.
1984 them khiav los usa.
1995 or 96 nruas pov mam khiav los thiaj los yuav tus niam tij dim uas yog txiv ntxawm dr.
surithay tus niam nram ntej thiab tseg txiv muas me (muas yuag) nrog nej nyob rau fabkis teb no.
thov nej hlub txiv muas me (muas yuag) thiaj nawg mog.

summer 1978 kuv twb tawn npe tuaj fabkis teb tabsi vim cov txiv ntxawm nyob usa tsis kam kuv thiaj hloov siab tuaj usa lawm.
maiv neeb thiab pheej nkawd thiaj tuaj nraws nruas pov.
thaum lub 7 hli ntuj, 2012 tag los no kuv nyuam qhuav mus xyuas pheej nyob kitchener, canada.
pheej tau haujlwm zoo thiab yuav tau vaj tsev lawm.
tabsi pheej nco maiv neeb heev.

victor yang tsum kiag os qhov yuav mus tim blog es ua yam koj thiab kuv peb tsis tau siv rau peb tus hluas nkauj 30 tawm xyoo yav tas los rau cov niag mos2 13-15 sab ntuj tim ub li os.
koj nco zoo zoo lawv cov 13-15 tim ub cov laus zpg li kuv mus txog tim ub mas lawv sawv ib pab ib pab ze ze lawv lub tsev.
yog yus pheej tsis nres nrog lawv tham mas lawv hais zom zaws tias lam nrog peb tham mas ua cas koj twb los deb tim ub los nrog peb noj 30 es ho tsis kam nrog peb tham li na?
yus xav2 tsis paub keb li cas yus hais tias: kuv laus lawm nej hluas hluas kuv laus tsis phim nej lawm ces kuv txawm nrog nej tham los nej tsis nyiam tus 40 tawm li kuv lawm os.
lawv twb sib tham zom zaws.
seb seb nej saib seb niag hmoob ntawd tias peb mos mos tsam peb tsis haum no na.
lawv luag zom zaws tias koj txhob txawj mas peb twb loj hlob thiab tsis ntshai tus laus li koj li os peb yeej tsis tawg tsis ntuag tsis tuag li mas.

thaum lawv hais tas2 li ntawd koj sim nrog tham seb nws yeej taij nyiaj tawb koj ntag.
kom pub qhoom qhuam rau nws.
koj yuav puag yuav tawb li cas los niag hmo ntuj tsau nti tsis muaj neeg pom thiab nws sawv ntawm lawv phab ntsa tsev.
yog koj nrog nws tham thiab thab ntev zog ces nws kom koj nrog nws pw ib hmo vim no no nws tsis xav pw ib leeg lub txaj.
yog koj yeem mus pw hauv tsev mas ceev faj nws tsev neeg sawv ntes koj kom tau nyiaj ntag ov.
lawv ntev tau koj ces lawv muab koj tshawb txeeb passport cia lawm.
yuav kom tau rov koj yuav tau yuav tus maum puas tas koj los nrog nws hauv tsev.
kom them nyiaj 5,000 kiag ces hmo ntawd tus maum ntawd los yog koj li hos passport thiab koj lwm yam khoom los lawv rov tas nrho rau koj.

lawv lub hom phiaj mas yog koj 5,000 xwb ntag os.
5 txhiab ces tau 40 millions kips tim ub ces txaus lawv siv ntau tiam lawm lawv kuj kam muab lawv tus ntxhais uas zoo nkauj tshaj los ua tus cuab kom mag koj xwb.
yog tsis tau haum qhov twg lawv twb txawj muab txuas plastic rau kom zoo tshaj qub ntxiv.
mus saib youtube cov nkauj hmoob hu hu yas suab mas lawv muaj cov ntxiv caj ntswm thiab ntxiv mis kom loj tib si lawm.
qhov paub no mas vim muaj nws ib tug viv ncaus sib paub zoo thaum nyob tim ub.
tsam no tus vivncaus twb hmoov zoo tau txiv hmoob meskas tuaj nyob tom st.
paul.
tus viv ncaus ntawd nws hais nws tias nws tus viv ncaus hu hu yas suab nrov muaj npe ntawd thaum i twb tsis zoo li ntawd nws mnus txuas caj ntswm thiab ntsaws yas rau ob lub mis kom loj2 su su tuaj lawm.
thaum i kuv pom tus hu hu yas suab ntawd kuv kuj nrog crazy nyiam kawg thiab tiag hnovb nws tus viv ncaus hais li ntawd ces kuv mam xav tias lub cev thiab ob lub niag nruj nruj ntawd ntawd yog doctor muab zuaj2 hlais thiab ntxiv ob pob yas ntxiv rau lawm.
ntshe yav nrad yas ped los doctor lawv muab siv txaus yees lawm no ces kuv ci8a li xu siab tsis nyiam heev npaum qub lawm.

cov tim ub hais zoo nkauj ces swb cov tim no lawm os.
nej sim mus nrhiav kom tau ib tug zoo tshaj pajzaub khab thiab maiv xyooj seb pawv tsis muaj lawm.
yog tus mos2 mas muaj ho tus laus loj lub cev kom haum2 ntxim nyiam ces tas tsis muaj lawm.
yog pauv tau muab nej nyob rau tim ub ces nej pom hluas nkauj hmoob meskas nej kawg huab cheej tim ub vim zoo nkauj tas baum li ntawd thiab debli deb.
xav mus xav los ib ntsis nej kawg mus dhia tsuas los yog mus dhia naj khoos seb puas tog lawm hauv qab xwb.

dej loj li naj khoos mas thaum xav kom ntab mas yus tsis ntab ov.
zoo li yus pheej nyhav2 yuav tog lawm hauv qab xwb2 li ov.
yog thaum yuv chim siab xav kom tog no ntshe tseem yuav tau dai 10 kilo hlau ntxiv ov vim nws muaj zog ntsawj ces nws ib ntsawg koj ntab kiag mus rau nram ub zog.
xav kom tog los tsis tog.
dej pheej muab yus tshoob kom mus deb lawm nram qab deg xwb.
tsis pub koj tog lawm hauv qab li ov.
ntshe nws tsis nyiam yus hos thiaj tsis pub yus tog.

----------------------- victor, hahhahha es ua li koj tham meej meej npaum kod, koj puas yog yawg ntawd maj??
(tus phub kiao na??)
tsam yog koj nev lov??
sim yaws koj daim nplooj saib!
:):):) kuv kuj tsis paub nruas pov dab neeg zoo, tiam sis txij peb tuaj fab kis teb nyob sib ze no mas nruas pov kuj yog ib tug tub hluas, ua txiv nyob nres nroos rau pheej thiab maiv neeb nkawd.
txhawb pheej kev kawm txuj ci txog qhov kawg.

txog thaum 2 tug yau muaj neej tag, nws mam maj mam lam mus ua kab ua noog dai dai txoj sia rau ub rau no xwb.
nruas pov yeej yog ib tub hluas tsim txiaj kawg.
txom nyem npaum li cas los yeej tuav rawv 2 tug yau tsis pub piam.
qhov nov, mas thov qhuas txog nws txoj kev thoob tsib.

tiam sis, kuv xav tias yuas ua neeg ib zaug xwb"yuav tsum ua ib siab, tsis txho muab yus lub neej nkim rau ib yam tsim tsis nyog" yog nws hlub yus tiag, ua li cas nws thiaj tsis tos yus???
li ntawd ces txhob nkim yus lub caij lawm.
caij nyoog tsis tos yus lawm.

tus twg hlub yus, yus yuav tsum paub txiaj ntsim thaib hlub tus ntawd.

yaj muas loj (txooj muas) mas nrog nws niam hlob ces nkawd cov tub kuj muaj teeb meem me ntsis.
txij nws mus yuav tau tus niam yau tuaj yug tau 3 tug tub rau nws lawm, ces yam dab tsi, nws hu plhu tshiab me ntsis lawm thiab.

yaj muas yau ces txij nws mus yuav tus poj niam hmoob nram qab teb fab kis lawm ces peb tsis sib pom li lawm.
yaj muas yau lub neej los kuv xav tias....
hub!!
ntshai xyov kaj siab li cas los tsis paub thaib auj!!!

victor, yaws nplooj saib hheheh lam dag xwb nres thov ntxiv 1 los.

pheej tuaj tis, yam tus noog, pheej ya ntxuaj tsis thawv mus ua ze, nyob sov so ib sab ntuj.
ib sim neej, niam txiv tuag tag lawm ntxov ntxov, maiv neeb tseem yau yau los yeej ua niam tam txoj kev ntsuag rau pheej, txog qhov pheej yuav nyab los maiv neeb yeej nta cuab nta yim kom tiav log rau nws tus nus yau ntawd.....

li no, pheej tau zoo neej lawm thiaj tseem hlub thiab nco ntsoov txog nws tus muam ua neej dai ncuv ib sab ntuj, tus ua dai dai nws hlob, tam ib tug me nyuam niam......

mloog lawv txoj dab neeg mas yus tau zoo heev......

nres nres; kuv lub npe yeej hu victor yang, tag cov poj ntxoog hauv sch no sawv daws yeej paub kuv zoo.
kuv yog phaum yau puag tom qab no lawm, nruas pov thiab yaj muas me (muas yuag) nkawd hlob kuv 4 xyoo.
nruas pov zaj dab neeg kuv yeej paub zoo.
thaum nruas pov yuav khiav rau thaibteb (6 hli ntuj, 1975) nruas pov yeej coj kom kuv nrog nruas pov khiav tabsi thaum ntawd kuv tseem yau (15 xyoo) kuv mus thov nyiaj ntawd kuv niam kuv niam tsis kam muab 1 kip nyiaj rau kuv, kuv txiv los tseem cem hais tias niam txiv tsis khiav koj yuav mus tuag tshaib thaibteb.
tsis muaj nyiaj ces kuv thiaj ua ib siab nyob thiab ua chao fa txog 1978 mam tuaj rau thaib teb.
nruas pov ces nruas pov loj lawm tebchaws los khiav tag nruas pov niam muab tau 8,000 kip rau nruas pov, nruas pov tau 8,000 kip khiav tuaj thaibteb thiab tuaj rau fabkis teb.

1976 nruas pov niam tuag tseg nruas pov 2 tug muam (maiv neeb thiab maiv zeb) thiab pheej ua ntsuag.
thaum phou bia tawg 1978 maiv neeb thiab pheej nkawd hla dhau dej najkhoom ho maiv zeb poob lawm.
kuv ces kuv yog team tuaj tshwm pak chong (vinai) ua ntej maiv neeb thiab pheej nkawd 2 hli.
6 hli ntuj 1978 kuv ua npe tuaj fabkis teb, 8 hli ntuj, tim 2, 1978 kuv tawm npe tabsi li kuv twb hais tag lawm cov txiv ntxawm nyob usa tsis pub kuv tuaj fabkis teb kuv thiaj hloov siab tuaj amelicas lawm.
tam sim no kuv niam kuv txiv, cov kwv cov muam thiab cov kwvtij yaj phuv phees peb muaj ze 200 tawm yim nyob amelicas.
fabkis ces tshuav muas me ib leeg xwb.
muas me ces yawg yeej muaj hluas nkauj zoo zoo nyob vinais thiab tuaj rau amelicas lawm.
tabsi vim muas me mus rub poj fabkis es yawg thiaj plam yawg tus hlub, yawg thiaj khiav tsis tau los fabkis teb no.
muas me niam thiab txiv, cov kwv cov muam niam hlob txiv hlob, niam ntxawm txiv ntxawm tuaj amelicas tag.

nres koj yog leej twg?
yog pab hmoob yaj twg?
hmoob yaj fabkis teb mas kuv tsis paub tabsi cov hmoob yaj nyob amelicas teb mas kuv paub cov thawjcoj thiab cov pab pawg zoo.
qhov kuv paub mas vim kuv nrog lawv khiav lub koom haum yaj vam meej-usa los tau 28 lub xyoo.
kuv yog tus president of the yang wang meng association thaum 1991-1994. tam sim no (2012) kuv tseem tuav tus director of education-ywma-usa.

zoo siab thiab ua tsaug uas koj paub kuv tijlaug nruas pov zoo, paub txiv muas me zoo, paub maiv neeb thiab pheej zoo.
nruas pov ces tsis tau tham duas hluas nkauj, yawg thawj tug hluas nkauj ces txawm yog tus uas yawg tsis tau ntawd xwb es yawg thiaj ua neej puas siab puas ntsws los txog hnub no.

zoo siab ntsib koj; victor yang kwv victor....
aw, sub nruav pov nim raug txoj kev hluab mob npaum li koj paiv thiab nres piav los....
ntuj....
aw.....
kub nim xav tias sawv daws nim tau zoo puag poj niam ntsiag tos ces ntshai tsis muaj kev nyuaj siab no.

koj ntes tau nres ces kuv tuaj yeem tua kiag ib tug nyuj rau peb sawv daws ci noj ib hnub kiag nawb.

nres....
aw, zag nuav ces tsis zoo li zag u lawm nawb.....
kuv tso cai rau victor ntes koj lawm nawb.

victor.....
tau muaj 2-3 xyoo lawm lauj...
nres hais rau peb cov hauv no tias aib phwv nyawm ib leeg thiaj paub kuv xwb.......
raws li kuv khov kuam saib mas.....
ab yab....
nres yeej nrog nraim aib yaj kuam,aib muas loj,muas yuag,tub,riam,im,txiv zam muas,tsaij,vwj,hawj,looj,txiv tub huas,txhiaj,rwg,txiv neej pov thiab xf siv yis lawv cov no thaum lawv tseem nyob fab kis teb ces nres yeej caum pab kuv hais no.
ib nrab lawv khiav los meskas lawm ces tseg nres,txiv muas loj,txiv txooj tub,muas me,ntsuab riam,rwg lawv nyob.....
nres tsis xav los xwb...
vim yawg tau hauj lwm zoo lawm......
los ces yuav los ua teb xwb no.
koj yuav tsum paub nres xwb-b nawb.....
kuv tsis ntes nres vim nws twb hais tias kuv yeej paub nws lawm no....
ces kuv yuav li nws hais.
peb tsev kwv tij nyob fab kis teb yuav muaj pes tsawg tus naj....
ib pliag ces koj ham tsis ntes tau nres kiag xwb las as.

sib ntsib dua victor, tsis nco qab 2-3 tug kwv tij lawm......
tshuav nos yaj (hlob txooj suav tus tub) sawv daws pheej hu ua lis nos tiam sis nos tso peb sawv daws tseg.

yaj huas yog tij laug ntsuab vaj tus tub,txiv ntxawg npe laus tsav ntxawg yog yawg tswv tub tus tub txheeb txiv dr suav kuam thiab yaj yaj,yaj phooj lawv tsev neeg.
nres ces raws cov kuv teev npe ua ntej lawm thiab 2-3 tug kuv hais no xwb tiag.
tham txog nruas pov thiab cov kwv tij kuv hais no ces nres paub txhua-ua tus.

nres, victor ces koj puas nco yaj me thiab muas yuag lawv tib tsev neeg.

kwv victor, zoo siab rau koj cov lus.
yog yawm nplooj mas nyaj wb yuav sib paub xwb.
tiam sis paub zoo tias koj yog kwv lawm ntag nawb.

zag nuav tes ntshai tsis zoo le zag u le lauj!
kuv xav mas ntshai peb yuav tsis tau noj aib phwv tus nyuj yooj yim li laud!!

kuv paub yeej paub feem coob ntawm cov aib phwv hais saum no mas.
paub tag nrho los yog laud.
ib txhua yog cov loj lawm, ib txhia yog yog cov yau lawm.

yaj muas me niam txiv tseem nyob mes kas, ua li cas thaum yawg tso nrog yawg tus poj niam " russe", yawg los tsis los caum kwv tij naj???
yawg cia mus caum ib tug poj hmoob xyov yog poj ntsuam los poj nrauj nram ze ze italie lawm ces tsis hnov yawg moo li lawm.
thaum tseem yuav tus poj niam russe los nkawd yeej tsis zeem hmoob li, kuv tsuas pom yawg poj niam russe ib zaug nkaus xwb....

tsis pom qab hais li cas, ua neej nyob ces nyias coj nyias coj nyias txoj hmoo los ua neej.
sawv daws yuav tau nug yawg npe thiab tiag mas.
zoo li yawg nyob lub zos hu ua annot no ze ze italie ciam teb.
yuav paub zoo mas yog yaj tub (yaj txooj tub) thiaj yauv paub zoo xwb laud.....

zoo sib sib ntsib.

tos saib puas tau nyuj noj, tsoo npias nawb hahhah nres -------------------- 2 tug no mas qhov kuv paub ces yeej yuav poob li ytk hais thiab mas.
kom tus kwv tij (los xyov yog tub?)
tus tos tus hluas nkauj hla dej tuaj.
tiam sis lub caij ntawd tuaj nyuaj nyuaj lawm, ces yeej hla tau dej tuaj rau thaib teb lawm, tiam sis ua ntej thaib yuav muab xa los rau tom xum ces thaib tsawm muab nkawd kaw nkauj tau 1 as thiv.
tus ntxhais los yeej zoo nakuj heev ces ntshai tsam thaib ua phem ces kuj tseem dag thaib hais tias yog niam txiv thiab, no ces thaib txawm muab kawd kaw ua ke ib lub cooj tau ib as thiv no ces thiaj poob nkaus li ytk hais los mas.....

nres; cov tub kawm ntawv hmoob yaj nyob nplogteb phaum hlob uas yog nruas pov lawv phaum tsis muaj tsawg leej kuv paub feem coob.
txawm tsis pom los yeej hnov npe tag lawm, cov coob nyob usa.
koj nrog nruas pov nyob paris mas kuv yuav tsum nug tau vim nej tsis muaj coob tug.
kuv nug maiv neeb, nug pheej, nug nruas pov ces ntsiab tau koj thiab tau noj tijlaug phawv tus nyuj ntag.
cov kwvtij uas phwv hais kuv paub lawv zoo.

yaj muas me (muas yuag) khiav tsis tau los amelicas ces twb vim yawg niag pog fabkis muab yawg tis tws txiav tag lawm yawg thiaj khiav tsis tau los.
muas niam thiab txiv cov kwv cov muam nyob north carolina, cov niam hlob txiv hlob niam ntxawm txiv ntxawm nyob fresno, california thiab nyob minnesota no.

nco ntsoov kuv twb ntes tau vaajmoob, yajtshajkoob, kuameiab, zab, realitor, xyeejtsawg, tuamlijkoob thiab coob tug lawm.
yuav tsum ntes tau koj xwb.

victor yang koj ntes tau nws los peb cov tsis nrog neb koom sib tw ces plag tsis tau nrog nej noj nyuj ua ke.
kuv xav mas peb mus tua mos lwj ib zaug zoo tshaj.
vim kuv ib txwm tsis mus nrog lawv tua nas thiab tua mos lwj tabsis ob peb xyoo dhau los muaj ib co txeeb2 ze2 yaum tau kuv nrog lawv mus tua moslwj ib zaug.
kuv mam yuav phom 12,17 thiab 22 txhij kiag nrog lawv mus tua nas thiab mos lwj.
yam ua rau kuv ua siab mus yuav phom txhij vog mas yog nrog lawv mus tua moslwj ib zaug puag nram qabtebmn.
no li no tabsis tau mos lwj ces muab phais kiag kuv cov txeeb2 ze2 mas keej li keej ua zaub mov mos lwj.
li ib xuaj moos ces laj thiab quav iab mos lwj txhij vog lawm.
muaj 3 tug mas dedicate lub sij hawm mus ci siab mos lwj nkaus2 xwb ntag.
ib tug mas ua kuav txhob full time.
ib tsam peb noj hmo mas lwm yam kuv tsis nco qab lawm xyov qab li cas zoo li tej yus noj dua lawm xwb.
yam qab tshaj thiab ua rau kuv nyiam tshaj mas yog siab mos lwj ci siav2 mam muab hlais tej daim nyias2 ntsw kuav txhob nrog kua qaub mas #1 kiag.
leej twg txheeb ze yog tua tau mos lwj tsis tau nrg noj siab mos lwj mas yeej meem tu siab rau nawb.

tsam no kuv yuav tau 17 thiab 22 mas nas cia li ploj lawm du lug mus txog lub zoov lawv tias muaj ntau no los txiv ntoo poob ntsuab vog tsis muaj nas nyob twg li lawm.
kuv xav qhov ua rau nas ploj du lug ces yog 17 thiab 22 ntag vim ob hom phom no mas txij 100 yards rov los xwb ces twb tsis tsom rau nas hauvsiab los yog duav.
tsom rau nas lub qhov muag kiag xwb.
tabsis 17 mas muaj ob hom ov.
hom loj/tuab2 mas nej tsom rau nas duav los yog hauv siav ces koj tau nqaij nas tsawg tsawg ntag ov vim 17 hom tuab2 mas mos txwv tawg heev ov.
tua nas duav ces ces tu nrho ob ya yav lub mos txwv rau ces li ib xib yeej yaj ploj kiag lawm yog coj mus ua caubfab tua nyablaj mas ib phom ib tug nyablaj los yog blog yuav pawv ib sab tes los ib sab taw lawm ntag ov.
kuv hnov cvov ib txwm ua tub rog tias m16 muaj ib hom mos txwv zoo li ntawd thiab.
yog siv hom mos txwv ntawd mas ib tug mus sawv ntawd ib koog nqeeb dav li ib mev rau sab tod.
mam kom ib tug siv rab m16 nrog hom mos txwv tawg tuaj ib sab tom no tua tus sab tod kom lub mos txwv yuav tsum txeem cov nqqeb kom tshab mus rau tus sab tod.
lawv tias tus tod mas kom lasvoos vim thaum lawv tseem ua rog rog gvp muaj hom mos txwv thiab phom m16 ntau2. lawv muab cov xav xaws nti tau 4-5 lub puv nkaus muab ib daim phiaj(lub vab) coj mus cuab rau sab tod lawv tuaj sab nqeeb tom no zuaj tas nrho 4-5 xav xaws rau lub vab sab tod los mus saib lub vaj twb tsis mag ib phom li.

m16 hom mos txwv ntawd ces chwv tysis tau ib daim blooj los yog kav nqeeb yeej tawg yaj ntshis lawm ces lub mos txwv yeej ya mus tsis dhau koog nqeeb mus rau tom daim phiaj.
yog cuab2 tha tsis muaj nqeeb los yog mos txhov nti li no mas cuab lub taub los yog lub dib rau tod ces ib phom lub dib los lub taub tod yeej ntsoog kiag lawm.

ytk, peb cov tub kawm ntawv xab maim ntawd yeej tsis coob, yeej suav ntsoov tau ntawm ntiv tes kawg.
aib phwv neb yeej zoo li txiv neeb tsawv lawm ntag.
tiam sis kvu xav mas ntshai peb yuav tsis tau phwv tus nyuj noj yooj yim kiag li.

yog hnub twg leej twg ntes tau nres mus tsau quav nyuj thiab ces kuv tsis tua nyuj, tiam sis kuv mam xum tua 1 tug nyuj qus, kub nkaus nkoo rau peb noj ntxuag npias nawb...
hahhahaha...
ahhahha zoo siab tau tham nrog phwv nej.
phwv mas kuv ntes tau lawm.
dua li cov mas kuv yeej tsis paub kiag li ov...

nres
