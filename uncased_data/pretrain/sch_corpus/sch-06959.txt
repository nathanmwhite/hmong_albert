sibhlub, neohmong, teev, hmong75, xeng yang, et.
al.
, zoo li nej kuj los sib cav txog txoj kev siv npe cuav hauv no ntev loos lawv thiab.
nej puas tau xav hais tias nej cov siab ib nyuag nqig lawm thiab?
yog hais tias nqig lawm no ces cia peb tham lwm yam ntxiv mus.
ntu no, kuv ntsia zoo li muaj ib txhias tswvyim ntaug zog lawm.

yog li cia kuv tsis txhob los noog kom nej teb tabsis cia kuv los tab kiag ib co tswvyim tshiab rau nej xav nkaus nkaus xwb.
yog nej xav teb los tau thiab.
yog tsis xav teb, nyeem twjywm xwb los tau.

kuv xav kom peb hmoob khaw ib txoj kev cai tsim cia hauv peb haiv hmoob lub neej qub qab thiab hauv peb lub plab plaw.
txoj kev cai no nws loj tshaj kab tshoob kev kos thiab kev lig kev cai dab qhua.
kuv tsis yog ib tug neeg "nostalgic".
kuv tsis zoo li lwm leej lwm tus es pheej yuav kom hmoob khaws hmoob tej nyuag kev cai sau nqi mis nqi hno, kab ke pam tuag, ua neeb ua yaig, los puas yog lwm yam es tsis pub pauv mus li.
tej no kuv pom tau lawm hais tias yuav pauv mus zuj zus xwb, yam li tus ntej ntws ua peb yuav nres tsis tau li.
nej sim xav saib, ib lub roob nws nre puas tau ib tug nyuag menyuam dej xau xuj xuas xwb?
lub roob yeej nres tsis tau li.
yog li peb yuav tsum cia tej kevcai no pauv mus.
tabsi ntawm peb haiv hmoob lub siab, lub laj lim plab plaws, lub xeeb ceem, peb muaj ib qhov "essence" ua peb yuav tsum khaws kom tau mus ib txhis.
qhov "essence" no yog: peb hmoob yeej ib txwm nco ntsoov hais tias muaj lub ntuj, thiab ntshai rwg tsam ua txhaum lub ntuj.
hmoob ib txwm hais tias, "neeg tsis pom los ntuj pom" no.
txoj kev cai no tswj tau peb lub siab ncaj ncees.
niam no kuv ntsia zoo li hmoob tsis nco qab hais tias muaj ntuj lawm.
hmoob xyaum li luag lwm haiv neeg zuj zus lawm vim hais tias niam no peb nyob lub sijhawm ua zoo li muaj kev vammeej rau cov neeg dag, neeg khuj hij, neeg siab phem, lim hiav lawm xwb.
cov neeg zoo ces yeej tsis tshua muaj plhu puas tsawg lawm vim hais tais muaj neeg siab phem heev coob coob tuaj muab lawv txoj kev ncaj ncees tsuj rau hauv ko taws.
tabsis, txawm peb nyob lub yij ceeb zoo li no lawm los peb yuav tsum tuav kom tau txoj kev ncaj ncee ua los ntawm lub ntuj los, tsis yog los ntawm neeg txoj kev txiav txim thiab neeg lub qhov ncauj los.
peb txhua leej txhua tus, peb yug hauv plab los xwb peb yeej paub lub ntuj txoj kev cai lawm.
nej sim ntsia mas.
ib tug menyuam yaus me me xwb yog nws ntau kiag lwm tus ib ncuav pias, nws yeej ua lub me ntsej muag ntshaus ntshiv, tusiab twjywm hais tais ua li cas nws lam ua mob lwm tus lawm no.
nws paub qhov zoo qhov phem lawm vim hais tias lub ntuj txoj cai yeej keev xeeb nrog nws hauv nruab thiab los lawm.
kuv xav hais tias yog peb tuav tsis tau peb txoj cai no mas ntshe peb haiv hmoob yuav xiam mus tiag tiag li yuav tsis yog hmoob lawm.

tham xaus li no lwm zaus peb mam li rov los phua lub ntsiab ua los ntawm los lus hais tias "ncaj ncees" no los vim hais tais lo lus no tsis yog ib los phuas yoojyim.
nej leejtwg muaj dag muaj zog no los ho caw nej phuas lo lus no mus.

-m maiv nas as...
ua cas tsam no koj ho tig rov mus rau stone age lawm thiab nas yuav.
koj twb yog tus uas yeej ib txwm against stone age sub siav.
kuv xav tias tej zaum yuav yog koj raug koj grand pa xaj xuam lawm ntag.
nev..
kuv yeej hais tias txawm txawj npaum li cas los yeej tsis ntse li cov laus os muaj tiag nev tam sim no.

tsis muaj caij, tsuas tham li no xwb.
lwm zaus tso mam tham dua.

-cha.

maina, kuv pom li koj pom thiab tias lawv cov hauv qab no sib cav ntev dhau hwv lawm tsis tau dab tsi li tsim nyog tso tseg lawm.
kuv nrog koj cheem kom lawv tsum thiab xav.

hais txog txoj kev cai koj hais ntawv kuv los yeej xav tau ntev loo los lawm, kuv yeej pheej tseem tshawb kawm tas zog tias yuav ua li cas thiaj li tsim tau ib tug cai (a hmong constitution)los rau hmoob taug.

kuv tus kheej twb tsawb noog hmoob tej laus txog hmoob tus cai haiv, tab sis txhua tus laus uas kuv tau noog txog ntawv yeej teb tsis tau kuv thiab yeej tsis paub tias hmoob muaj ib tug cai li ntawv li.
raws li kuv tsawb pom ces txhua yam kev cai hmoob siv yog los xaus rau kab tshoob kev kos thiab kab ploj kev tuag.
ob qho no yog ob qhov cai uas siab tshaj plaws nyob rau hauv hmoob lub neej.
seb nej ho tshawb tau li cas xwb?

maina, kuv tuaj yeem yuav koom ntev nrog koj los tshawb nrhiav txoj cai no rau hmoob taug.
yog tsis ua siab deb no ho saub ntawv mus cuag kuv ntxiv.
kuv paub koj zoo, kuv tau nrog koj tham li ib ob zaug nyob rau uw-madison thaum koj tab tom kawm ntawv nrav.

ua tsaug!

pheej nyob zoo ib npojyaig, kwvluag: ua le yuav muab hauv paug hauv ntsis qhov twg lug siv es txhaj muaj qaabhau rua peb khaws ca maj?
kuv saib mas peb haiv hmoob feemcoob tub rov ua maabqus taag lawm es mej tseem xaav txug tej ko hab.
kuv xaam pum tas tsi ntev tom ntej nuav ces yog peb cov hmoob nyeg tawm tsaam hmoobqus lawm ntaag mas.
mej sim ntsuag moog saib puas tshwm sim mas...

ms yawm paaj, kuv tsi paub es yog moob nyeg tsiv moog ua moob qug los moob qug tsiv moog ua moob nyeg?

tz yes!
txoj kev phem no yog hmoob xyaum ntawm lwm haiv los xwb.
yog li peb yuav tsum teev tiag kom tus dej yuav ntws los ntws qeeb me ntsis nawb maiv nab.
peb hmoob ib txwm tsis paub hais tias hmoob li kev lis kev cai yog dab lossis kev cai ntxwg nyoog.
peb hu plig ua neeb lossis ua khawd koob los yeej yog kev kho sab ntsuj plig ib yam li yus mus tom church mus thov vajtswv.
tabsis, thaum hmoob mus xyaum tau luag lawm ces hmoob rov muab hmoob cais; hmoob rov los kom tej laus muab thaj neeb yaws pov tseg ces sawdaws txawm sibcais tuaj.

yog!
hmoob tsis paub txog lub ntuj lawm.
nyob st.
paul, tej pojniam muaj txiv ciali tab meeg mus deev lwm tus txiv neej.
tej txiv neej los kuj tos tsis taus lwm tus pojniam ib nyuag thab ces rub loo nws tes thiab xwb.
peb hmoob ib txwm yeej tsis paub ua lino nyob lub neej thaum ub.
txawm paub los khaws twj ywm rau nruab siab xwb; yeej tsis lam ua.

yog!
cov neeg siab zoo ces lawd yeej zam kev deb, deb xwb hais txog tej teeb meem uas niaj hnub no tshwmsim.
tsuas yog cov tsis paub siab paub qis thiab cov siab nkhaus thiaj tseem tuaj hais lus li peb hais no xwb.
twg, twg xav ua tus neeg siab zoo no yuav tau nyob twj ywm txhob tawm suab li es luag thiaj li thuam tsis tau yus nawb mog....

charlie yawm txawj, koj yeej paub lawm mas...
ua caag tseem yuav ua txuj nug le ko hab lov?
koj sim ua zoo nuam saib mas peb cov tuaj nyob rooj teb nua feem coob yeej naj nub seev yuj yeeg txuj kev rov moog ua moobqus xwb nev, puas yog?

ms yawm tsaav, puas muaj le koj has maj?
raws le kuv soj qaab taug lw mas yaav ntuj thaum ub peb hmoob, tej laus, haj yam muaj kev ywj siab.
lawv yeej tham tias txog pebcaug mas tej laus ua muaj txij nkawm tas lawd los yeej ua zam mus povpob hais kwvtxhiaj ib yam nkaus no nev...
ua mus ua los ces lawv npaum laus ua ntej peb ntawd nyuam qhuav muab hloov lawm xwb no nav...
ntxiv ntawd lawv ib txhia kuj tham tias nyob tuamtshoj teb hmoob tseem ua thiab.
tsi tas li xwb yog leej twg tus ntxhais nyiam yus lawm ces txawm yuav nrog yus mus pes tsawg hmo los yeej tsi txhaum leej twg.
nej cov uas mus ncig tuamtshoj los lawd yuav tsum tau qhia ncaj me ntsis rau peb thiab os.....

ms chav, koj hais yog lawm, qhov kuv teb maiv nas ntawd yeej ib nyuag xu zaug lawm...
koj yeej nyeem kuv cov lus tsis yuam kev hlo.
kuv tsis phua lub ntsiab xwb, qhov tseeb kuv tsis xav kom peb hluas mus khaw hmoob tej kev ntseeg zoo li maiv nas hais ntawv ntxiv li lawm.
kuv xav kom peb mus tsim ib tug cai (a hmong supreme law/constitution) los tswj hmoob es tsis txhob cia hmoob siv tej kev cai ntseeg li maiv nas hais "hmoob puas pom ntuj nyob saum lawm?"
kuv yeej pom li koj pom thiab tias yog peb tseem mus khaws siv tej qub kev ntseeg ntawv thiab ces peb yuav mus tsis txog qhov twg li, peb yuav zoo raws nkuas li tej laus.

qhov no xav sim saib peb cov tub txhawj ntxhais ntse hluas puam pom li kuv pom xwb?

pheej charlie, kuv thov teb koj ob-peb lo lus hauv no.
tejzaum yuav tsis mus raws li koj siab xav nawb.
thov ua siab ntev.

qhov koj hais saum no yeej muaj tiag thiab, tabsis kuj tsis yog 100%.

kev phem yeej muaj nyob puvnpo rau txhua txhia qhov chaw.
tsis yog peb hmoob nyuam qhuav tuaj xyaum xwb, peb nyob lostsuas teb los tej no yeej muaj tabsis vim peb nyob rau tej zos me, me es txawm muaj los muaj tsawg thiab peb tsis hnov txog.
ib hnub nrhau lawm, lub ntiajteb yeej muaj neeg coob zujzus tuaj, kev phem yeej yuav sawv coob zujzus tuaj thiab.
kev phem tsis lam xaiv ntsejmuag.
leejtwg muaj lub siab phem ces tus ntawv tau xwb.

qhov peb yuav kovyeej tej no ces, yog los hauv peb lub siab seb peb nyiam coj li cas xwb, lossis peb puas paub ntsai lub ntuj xwb.
yog koj muaj lub siab ncajncees/zoo lawm ces txawm koj mus nyob sab ntuj twg los koj yeej yog tus ncajncees/siab zoo.
leejtwg yuav thab koj los koj yeej txawj ntuas tus ntawv.
kuv xav tias qhov no yog qhov mai na hais txog.

peb hmoob ib txwm tsis paub hais tias hmoob li kev lis kuv tsis paub ua cas koj hov hais li no.
dab thiab ntxwgnyoog es hov txawv li cas?
muaj tseeb tiag li koj hais ntawm kev kho sab ntsujplig.

dab lossis vajtswv yeej kho tau, tabsis qhov tseemceeb saib koj tuaj leejtwg tog xwb.

tabsis, thaum hmoob mus xyaum tau luag yog peb hmoob leejtwg xav li koj hais no, kuv xav tias tus neeg ntawv xav yuam kev lawm.
peb yog hmoob, yog kwv yog tij, peb yeej sib cais tsis tau.
qhov yuam kev loj tshaj mas yog hmoob muab lo lus "cais" no coj los siv.
hmoob yeej xav nyob ua pab ua pawg, ua kwv ua tij.
thaum ib tug twg mus nrhiav tau lwm txoj kev thajyeeb los coj lawm ces cov uas tseem coj txoj qhub muab lo lus no coj los hais tav tus ntawv kev xwb, vim yog lawv muaj jealousy, tsis xav kom lawv ib tug kwvtij twg tawm ntawm lawv lub vojvoog mus.
qhov tseeb tiag, kev kwv kev tij, kev phooj kev ywg nws tseem nyob nws li qub.
yeej muaj tej yam kevcai qub uas tus mus nrhiav tau txoj kev tshiab ntawv yuav tsis ua lawm, vim hais tias qhov nws coj ntawv yog qhov tshiab lawm nws thiaj tsis ua qhov qub lawm.
yog nws tseem ua thiab ces tsis tas coj txoj tshiab!!!

qhov no yog ib qho ua rau cov coj txoj qub hajyam muaj jealousy tuaj ces ua rau muaj kev sib tawm tsam, sib cais xwb.

tsis yog hmoob tsis paub txog lub ntuj xwb, tabsis hmoob yeej tsis xav paub txog.
vim hmoob tseem xav, xav ua phem tso.
yog paub lawm ces ib tsam hov tsis zoo mus ua phem lawm.
kuv twb hais txog kev phem tas lawm yuav tsis hais ntxiv rau qhov no lawm.

muaj li koj hais.
vim cov neeg siab zoo yeej swb cov neeg siab phem ntau xwb.
txawm hais luaj twg los tsis muaj qabhau rau cov ua siab phem.
cia thaum kawg lub ntuj mam li ua tus txiavtxim xwb zoo dua.

lha maivnas & sawv daws, kuv to taub koj yuam kev lawm, tiam sim kuj tsis xu deb npaum cas.

koj tham mus rau kev ntseeg sab ntsuj plig hauv ruab yeeb (spiritually/superstitiously) ntawm yus haiv hmoob lub neej: kev hwm tus kheej, hwm niam txiv, hwm tij viv, thiab hwm lwm tus, hos kuv tham mus rau kev tswj kav sab ua neej saum yaj ceeb (physically/presently) ntawm yus haiv hmoob lub neej: kev tswj tus kheej, tswj niam txiv, tswj tij viv, thiab tswj lwm tus.

raws li kuv pom mas txoj kev tseeg ntawm sab ntsuj plig yog ua kom yus ntshai es yus txawj sib hwm xwb, tiam sis nws kav tsis tau yus haiv neeg li ib txoj cai haiv.
vim hais tias yog yus tsis ntseeg tias "ntuj" yuav rau tau txim rau yus ces yus yeej tsis ntshai "ntuj" dab tsi li lawm.
piv txwv nyob meskas teb no, kuv txawm tsis ntshai "ntuj" los kuv ntshai meskas txoj cai.

pheej
