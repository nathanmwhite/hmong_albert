xav tias peb cov hmoob uas tuaj nyob rau asmeskas teb chaws vam meej yuav ua qauv rau hmoob thoob ntuj nrog xyaum lawv kua hmoob meskas tej lus hmoob niam hmoob  txiv, uas yog poj yawm txwv koob tej laus cov lus ib txwm yeej qhias hmoob hais ho tsi tuav khaws.
ho mus kawm lawv hmoob nplog kua rau tej lus hmoob txua tshiab tshiab, hais tias, ib iam txiv, ib niam tub, muab txhais ua lus rau hauv tej movies thiab kev tham pem rau qhov ntsej hnub. hmoob meskas lub hlwb yeej tsi qoos, hlwb puv tsi txaus, thiaj ntseeg tej lus cuav ruam ruam ntawd.
hmoob yeej ib txwm hais tias ob niam txiv, no mas txhais hais tias ib tus niam ib tug txiv ua ke ces yog ob tug lawm, luag thiaj hu ua ob niam txiv, txhais tias yog ob leeg xwb mas thiaj yog lus hmoob.
yog hu ua ib no mas hmoob hais tias ib nkawm niam txiv no ces yog ob leeg lawm, li no xwb,rau qhov muaj lo lus tias "nkawm" nkawm no yog ob qhov los sis ob leeg. tej lus muaj naab nav muaj tshoom thawj ho tsi khaws ho mus khaws cov lus pes tib pes tab li hmoob nplog. thaub twg hnov lo lus tias ib niam txiv no mas txaus ntxub thiab xeev tuav kawg nkaus. thiab ntia pab neeg ntawd mas nyob qis qis hauv ko taw xwb.
ytk

yajtshajkoob.
koj cov lus yeej yog lawm mas, muaj ib txhia hmoob kuj mus qog tau lo lus
( ib niam txiv ) li koj hais no los siv lawm ntag hos tam sim no, yog tias lawv
ho hu ua ( ib nkawm niam txiv ) no ces kuv kuj pom tias raug lawm thiab, yog
ib niam txiv xwb no mas ntshe yuav txhais tsi tau tias ( ob leeg ) tus niam
thiab tus txiv lawm.
es qhov uas kuv pheej hnov hauv hmoob xov tooj cua xws li nomphiab kpnp 1600
lawv cov no hais lub ( 00 ) lawv ho hu ua ntxaiv ntxaiv no,koj xav ne puas siv
tau thiab. ntawm kuv ces lo lus ( ntxaiv ntxaiv ) txhais tsi tau dab tsi li yog
yuav hais ces txhias tias ib phiaj no xwb lo lus hmoob.
phx.

kuv xav lo lus ntxaiv no mas tsis yog tshwm ntawm lawv lub radio los li koj hais raws li paub mas yog los ntawm koom haum hmoob tim vibnais 03 uas yog lis txais lawv qhia ntawv hmoob lub 0(zero) ces hu ua ntxhaiv no. lo lus ntxaiv no mas thaum peb nyob blog teb tim ub siv rau hnab nplej los yog lub nplej uas tsis puv. thaum txog sij hawm hlais nplej ces lub ntxhaiv tsis muaj lub txhuv nyob hauv. yog plhaub qhuav xwb. muab hais ces yog empty/zero tiag li mas lub ntxaiv los ntawm nplej na.

idonotknow,
nub nua kuv kuj pum koj txhais txug lug lug "ntxaiv" nuav. kuv yeej tsi tau paub has tas lu lug "ntxaiv" nuav txhais has tas tsi muaj lub ntsab nplaj los sis nplej tsi puv. peb moob sib mas has tas lub "npluag" nua. ua tsaug nawb.
txiv ntxawm ytk, txuj kev lomzem los sis the entertainment industries ces yeej zoo le ntawd. ua zaaj twg yuav lomzem rua tsoom audience ces yuav tau ua es sub txhaj le muaj qhov rua suav dlawg luag, thuam hab qhuas.
m

py phuajxab,
koj tej lus teb yeej yog li koj hais muaj tseeb raws li koj hais lawm.
tsim nyog tiag mas hmoob meskas thiab hmoob fabkis yuav tsum tau ua qauv rau hmoob thoob ntuj kawm mas thiaj yog ov, hmoob meskas nyob luag lub teb chaws nrov koob loj hauv qab ntuj, pom tus duab qhuav mas loj xyeem sawv siab khav tas nro hmoob thoob ntujn txim yuav khaws txuj ci rau hmoob tau kawm, thaum pom tus neeg ua cas tus neeg me me qis qis hauv kotaw tseem xyaum tej lus pes tib pes tab: thaum nyob deb hnov lub suab tias hmoob meskas no mas xav tias ntshe yog niag neeg "niam neeg," thaum txav mus ze kiag na has yog tib cov hais lus li me nyuam yaus plib pleb ntau xwb.
lo lus lawv hu lub "0" ua ntxaiv ntawd ces yog li "idonotnkow" hais lawm, lo lus ntawd tawm hauv tsev koom haum hau xeeb, yeej tawg rog vib nais yog cov rhawv lo lus ntawd, kuv yeej muab luj lo lus mus los, ls kuj tsi nkag kis yuav ntxim hu tau ua "0" li koj hais thiab, lub suab lus hmoob hu tau ua "ntxaiv" no mas tej laus tsuas hu lub tshuab uas ntsuab ntuag, tias lub ntshuab "qaiv ntxaiv" no xwb, yog yuav muab lub "0" hu ua ntxaiv no ces ntshe yog hu ntawm tus ntxaiv uas kiv tau ib cov ntuag kheej kheej xwb, yog tsi li ces xyov yog muab qhov twg los piv es thiaj hu tau ua "ntxaiv".
yog yuav hu lub "0" kom ze no mas "lub kauj, lub cheeb" los sis hmoob hu ib lub voj voos kheej kheej ua "kauj cheeb" los sis muab hu ua "dulug, du dais los sis du" no mas tseem muaj chaws txhais tau tias, tas, tas nrho, tsi muaj dab tsi, pawv hlo, txiaj kuam vaj lawv muab lub "0" hu ua "zaus" zaus mas lawv hu raws li lub zaus qe qaib, qe os, qe noog lawm.
idonotknow,
koj lo lus piv txwv yeej zoo lawm, tab sis peb sab hmoob mas peb hu nab nplej uas muaj ib txhia tsi puv tsi muaj lub txhuv nyob rau hauv mas peb hu ua lub npluag nplej no, tej zaum nej sab hmoob kuj hu ua lub ntxaiv nplej no los kuj muaj thiab, raws li kuv paub mas hmoob feem coob hu ua lub npluag nplej no.
ytk

cov lus  koj hais no yog cov hmoob qhia ntawv phajhauj yog tus tsim los sav...uacas koj ho yuav hais tias yog hmoob blog yog tus tsim no tuaj lawm thiab.
txawm hais tias hmoob blog , hmoob phajhauj ....leejtwg yog tus tsim los ...peb yuav tau xyaum thiab muab lub ntsiablus... concise ces  siv mus xwb.
peb cov lus hmoob no tsis registered  ...yog yuav kho kom raug thiab hais kom tau yoojyim mas tseem tshuav ntau .

yawg hlob yaj tshaj koob,
koj yuav tau coj koj cov lus rov mus xav zoo-oo tso mam hais nawb. ib
tug hais es muab liam tas pab, ib pab hais es muab liam tas teb tas
chaw liko no yuav lam yog lus lawm nab. hais li ko mas, peb feem coob
uas yeej tsis tau hais tej lus ko, tabsis, nyob rau mekas thiab
fabkis, ciali aub koj lub nras: "hmoob meskas lawv kua tsi muaj qab
hau" no es pua yuav qoos xwm maj?.
koj twb txawj-j lus nplog ne, luag yeej cais meej tias: "phith to dai
ao to nanh" no las sav.
tseemyeej.

koj hais lus blog li ntawd tabsis ib lub quav tsuag puas ib tsum mov. hmoob yeej hais li ntawd. ib tug hmoob ua ces tas nrho hmoob ev lub npe ntawd. muab piv txwv li thaum i tus hmoob nyob mn mus tua mos lwj es nws mus zaum rau meskas daim private av thiab yog meskas lub rooj zov mos lwj meskas tuaj ib pab cem2 tus hmoob tus hmoob nqe saum rooj los meskas mas yuav ntau yuav tsuj tus hmoob li. nws xuas kev khiav los lawm ntau pua feet nws mam muab nws lub koob xoos rau rab phom hle kiag tseg. tig rov mus saib meeskas tseem nthe2 cem2. nws thiaj kem caug rau ntawm ib sab ntoo tig loo phom rau meskas nyem ib zag rau meskas ntog zom zaws. thaum tub ceev xwm tuaj tus hmoob cia li tawm los nyoo. lawv ntes thiav coj mus hais 4 mas peb mus num meskas twb nug2 peb tias peb yog hmoob peb puas paub tus ntawd. yus yuav hai kwvtij tsis yog xeem los meskas tsis kk. lawv tsuas tias yog hmoob no xwb. kuv mus tua nas ib zaug tom qab no. thaj av public hunting thiab meskas ib qhov av private los sib twb rau ib lub kwj ha. nas nyog tim sab private coob2 pheej khiav tid tuaj xawb txiv noj sab tim public. kuv mus zaum ntawm ib sab kwj hav tim sab public tos nas dhia tim ub tuaj ze kuv mam ib baws rau. kuv zaum2 ntev loo ua cas ib tug nas dhia tuaj hla kiag tus kwj hav rau sab public kuv tseem tsom2 kuv lub scope rau xwb ua cas phom twb npaj2.. npaj 3 teg rau tus nas tabsis tsis raug nas dhia cauj los ze kuv zog. kuv mam nyem ib teg baws rau nas kauv zog rau ntawm chaw kuv mam tig mus saib qhov lub suab phom puas ta tua tua seb yog leej twg. ua cas yog ib tug meskas nqa ib rab yaj phom ntev li ib feet diam. nws qw qw cem cem kuv tias ua cas kuv yuav nyob ze nws qhov av private ua luaj tua nas. kuv taw tes rau nws daim property line nram kwj ha tias nov rau nrad yog ze 100 feet diam. nws cem2 tias hmoob mas mus hunting pheej mus lawv cov av private. kuv mam tias tshuav deb nov lawm nram nws qhov av private kom nws siv nws rab yaj phom tua nws dai post sign los tsis rau vim deb lawm. nws saib kuv hais yog yog vim deb tiag nws mam xuas kab khiav lawm. kuv twb ntsib meskas cem vim kuv yog hmoob lawm. ib tug hmoob ua xwb los peb hmoob ev lub nra kom txhij2.

ອາຈານtseemyeej,
koj hais tias………………….
kuv yeej muab soj ntsuam tas lawm thiab ov, xyov hauv koj lub zos no hais li cas, tiam sis nyob rau pem saint paul, mn mas kuv tau mus txog ntau-au lwm rau hauv lawv ob lub khw tshav puam hmoob mas, kuv kuj tau hnov cov laus 50 xyoo nqis los rau cov 30 xyoo, tug twg los twb hais tej lus "ib" rau ob tus neeg tas li thiab, los sis ob tug ua ke hu ua ib no, hmoob feem coob leej twg twb xyaum hais li. yog peb pom ob tug pas es peb hu ua ib tug no leej twg ho yuav to taub thiab no.
thaum twg cov neeg hais lus koj hnov lub suab txog 60% lawm ces txhais tau tias lo lus ib niam txiv yeej lo lus ob niam txiv lawm, ib kwv tij, ib niam tub, ib txiv tub tej lus no hmoob tab tom siv heev, sawv daws qhua tias zoo, piv hais tias yog kev xaiv tsa ces tus tau 50 suab swb tus tau 51 suab lawm.
kev hais ib lo lus, yog tias muab hais rau hauv cov movies lawm ces hmoob feem coob yeej hnov thiab xyaum li lawv cov lus.
hmoob tej laus yeej hais tias ib lub quav nas tsuag, tsuas tas ib tsus hno, ib pab hmoob meskas hais yeej puas tas nrho ib tsoom hmoob lawm. tej tub hluas hmoob mas tsi hais lus hmoob ntau lawm mas xyov lawm puas qog lawv kua, tab sis cov 30 caug tawm xyoo rov saum feem coob yeej qog lo lus ntawd yog cov coob lawm.
ua cas ho yuav tsi tau aub, yuav tsum tau aub thiaj tag, ib feem ntawm cov laus li koj thiab kuv no, tus uas hlwb tsi qoos lawv tseem lawv kua, yog tsi muab coj los hais, cheem hmoob ces ntev mus lo lus ntawd cia li dhau mus ua ib lo lus rau hmoob siv lawm.
"hmoob meskas lawv kua tsi muaj qab
qhov qoos xwm thiab tsi qoos xwm los koj sim xav saib maj lo lus ntawd, muab hais rau hauv movies tso rau hmoob hnov thoob ntuj tej teb chaws hmoob nyob, peb tus neeg txawj tuag, tab sis daim movies lo lus tsi txawj tuag, yuav nrog cov hluas thiab tej me nyuam yaus uas yuav loj hlob tuaj nyob mus, lawv yuav muab lo lus ntawd los ua lo lus hmoob tseeb. tsi qoos xwm rau cov paub tab li koj, tab sis yuav qoos xwm rau cov hlwb tsi puv thiab phaum hluas tsi paub lus hmoob zoo lawv yuav khaws los siv.
ອາຈານtseemyeej ເອີຍ! ທ່ານເວົ້າວ່າ"phith to dai ao to nanh" ກໍແມ່ນຢູ່, ແຕ່ມວນຊົນສ່ວນຫລາຍ ມັກປາກເວົ້າຄຳທີ່ກ່າວມາຄັ້ງເທີ່ງນີ້, ໃນເມື່ອພວກຜູ້ເຖົ້າຜູ້ແກ່ໄດ້ເຖີງມໍຣະນາກັນໄປແລ້ວພວກໂນ່ງນ້ອຍ ຄົງຈະເອົາຄຳ ib niam txiv, ib txiv tub ມາໃຊ້ໃນການປາກເວົ້າທົ່ວໄປ, ດັ່ງ ນັ້ນຈື່ງສະແດງຄວາມເປັນຫ່ວງມາຍັງພວກທ່ານ, ຄວນທ່ານເອງຈະຊ່ວຍໃນການປົກປັດຫັດສາຄຳທີ່ມີມາຕັ້ງແຕ່ເດີນໄວ້.
ntev mus hmoob yuav hu ob yav pas ua ib yav pas lawm ov, yuav ua li ib pab hmoob nyob hauv suav teb, lawv suav tias 1-2-5-4-3-6-7-8-9-10, hos peb suav tias 1-2-3-4-5-6-7-8-9-10 li tej no xwb laid.
txheevcom,
koj hais tias lo lus ib niam txiv ntawd yog tawm hauv tsev koom haum vib nais los no uas kuv twb yogi b tug muaj feem rau tsev koom haum kev txhim kho thiab ua cas kuv ho tsi paub txog, lo lus no mas cov hmoob hauv nplog teb 90% hais li ntawd tas tus, tsuas tshuav qee qhov thiab cov los txawgv lwm qhov los thiaj hais li qub xwb. sawv daws sim muab taug saib yog los qhov twg los, kuv ntseeg hais tias yog tawm hauv hmoob nplog tuaj, vim cov poj hmoob laus thiab cov hluas zog uas tuaj tim nplog tuaj lawv puav leej siv lo lus ib niam txiv, ib txiv tub ntawd, muaj ib zaug kuv thiab peb sib tham, tham-m mus ces kuv tau hais tias nkawd ob niam txiv ntawd no ces tus poj hmoob tuaj nplog tuaj txawm teb nkaus tias tsi yog ob niam txiv, yogh u ua ib niam txiv no ces kuv teb rov qab tias tsi yogh u ua ib niam txiv, ib niam txiv yog lus txua tshiab lawm no ces tus pog ntawd txawm ua twb ywm lawm.
ytk

nej lo lus ib no tsis yog nej ua li lees lawm thiab lod? lees mas tsis hais wb no ov lawv tias ib no xwb. tsis yog nej ua lees hais lus tias wb no muab ua ib no lawm xwb pob?

idonotknow,
koj hais li no tias....
lawv tsi tau hais li koj xav ko ov, lees thiab dawb hais tib yam xwb ov, yog tsi paub no yuav tau kawm kom txaus, lees hu ua ob nam txiv tib yam li dawb hu ua ob niam txiv.
qhov koj tias ib thiab wb no yeej muaj li koj hais nyias hais nyias txawv me ntsis tab sis yog tib qhov xwb, "ib ob leeg pum zoo le puab has, wb ob leeg pom zoo li lawv hais".
ua ib tug tib neeg yus paub yus tib hom lus hmoob nkaus xwb es yuav zoo dab tsi, twb tsi tsim nyog ua hmoob lawm, yus yog hmoob tiag tiag mas 14-15 hom lus hmoob yus hais tau tas nrho mas thiaj yog the root of the hmong people.
ytk

yawg hlob yaj tshaj koob,
hahaha...ua cas tseem yuav hu kuv ua ອາຈານ thiab laud, hu ua ອາຈົມ xwb
los yeej zoo-oo kuv siab lawm os.
kuv tsis tau txwv kom koj txhob criticize tus neeg hais lus hmoob tsis
meej, yim meem pab kho rau ntag. qhov kuv hais no mas, kuv tsuas hais
tias, ib tug tib neeg lo quav xwb, txhob muab so tas phab tas pheev,
tus tsis tau hais los yuav muab quav pleev rau tib si no mas tsis ncaj
ncees lawm. tej teebmeem me-e txhob muab nthuav kom loj-j, nyob tsam
thaum loj tim ua loj ces ho daws tsis tau lawm. tib yam li yawm
idontknow tham txog qhov nws mus yos hav zoo es ho nrog luag cov
private property owner sib cav. yus mus tsim yus teebmeem los yuav kom
hmoob tag nrho nrog aub lub nras no mas ntshe yuav tsis khws nawb.
yog daws teebmeem thaum me mas daws yoojyim, tos txog thaum loj lawm
ces ntshe yuav txog sia nawb. xav li koj xav no, poob rau tus cai
utopia uas thaum ub, 16th century, luag coj los sim tsis worked.
tomqab no, cov socialists kuj kho tus cai utopia ntawd los siv los kuj
tsis work thiab. tus kawg ua coj los siv ces txawm yog yawm polpot
ntag. nws xav tias, thaum yus yeej lawm ces tag nrho cov npuab sab qub
nom qub tswv tog tom ub, puav leej yog neeg phem tag tug, yuav tsum
tua kom tag mam tsim dua phaum neeg tshiab thiaj dawb huv no ne. ua li
ntawd no puas works maj?
koj tus ua hlob, yog xav muaj haiv no, lam khaws nyuag yaus cov mus
xav seb puav yog?
best regard,
tseemyeej.

koj puas tau nrog dua lees nyob los koj lam hais xwb maj, tej zaum ntshe koj
hnov tsi zoo xwb os. raws li kuv ib txwm paub mas lees yeej hu ( wb )
no xwb nawv. ( wb ) ces yeej txhais tias ob leeg li dawb lawm thiab mas.

phuajxab thiab idonotknow,
lo lu ob thiab wb no yog tib lo lus: ob yog thaum nug. wb yog thaum teb.
piv li kuv tuaj pom neb 2 nian txiv.kuv nug neb li no:
neb ob niam txiv mus dab tsis los? neb teb: wb mus tom teb los. wb los hloov qhov ob lawm. thaum ib tug neeg hais rau koj tias wb no ces koj yeej to taub tias yog 2 leeg lawm.
raws li kuv paub mas hmoob dawb/moob leeg puav leej siv 2 lo lus no.

kuv nrog lees nyob 1977 1978 1979 tiag hos. koj nug lees tias neb mus twg na no mas nkawv teb tias ib moog peg teb u xwb os. ib li ib yeej has le hov es. txhob lua lua ib hab lau.

idonotknow,
yeej muaj ib txhia moob leeg hais li koj hais los mas. ib moog ua teb lug.ib tug neeg los muaj tej zaug nws hais wb/ib lawv siv 2 los.... xav hais lo twg ces hais.
hmoob dawb mas wb xwb.

kuv le tes, kuv ib tsab moob leeg ib tsab moob dlawb. nub u, ntsib ib tug tais,
nws has kuv tas ...: ua le es koj yog moob leeg lug ua moob dlawb los sws koj yog moob dlawb lug ua moob leeg nawj ? nua tes kuv kuj ruag miv ntsiv , mam le teb has tas " kuv teg yog nag moob dlawb amoureux moob leeg " xwb os.....ahhahhah hahhahah.
lus hmoob lees mas kuv xav tias hais tau mos mos thiab muaj kuab dua hmoob dawb.....
thaum tus hmoob lees hais tias " nam tsuv tum ed ..." no mas mos nyoos thiab twb tsis tau ntshai, tsis hnyav paum li tus hmoob dawb  " niag tsov tom ..."  ahhahahah
nov yog kuv kev xav xwb
nres