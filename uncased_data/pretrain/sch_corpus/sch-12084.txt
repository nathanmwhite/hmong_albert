tsi txhob xaav ntau-ntau es mob taubhau xwb.  xaav miv-miv le yug siv
tau es txhajle zoo siv lug yaug ncauj yau lug.  her lao has yog kawg
es nwg txhajle taw txug tej ntawd lug rua suavdlawg pum.  tzexa kuj
has yog kawg lawm hab.  nwg yeej muaj ntau yaam kws nyob rua huv
pebmoob lubneej, kevntseeg, hab kevxaav, tug yuav nyeem yog, twm
txawv, has ncaaj le caag los puavleej muaj taag.
peb nyob rua ntu neej kws nyuj quav xyaw neeg zig (a mixture of moob,
moob-meskas, hab meskas).  peb yeej cais tsi tau, suav tsi meej, has
tsi tau tej kws tseeb vim peb lub neej muaj ntau yaamtsaav nyob rua
huv lawm.
peb cov lug los kuj zoo tuabyaamnkaus le tej ntawd hab.  peb cov ntawv
los yeej tseem khuab ua nrhaab ua nrheev vim peb sau le ntu neej
taamsim nuav ces khuab taag moog rua yaav taaglug lawm.  siv moog le
yaav taaglug, ces nwg ho khuab taag moog rua ntu taamsim nuav.  yog le
ntawd, peb txhajle rhaisruam nyuab heev moog rua yaav pegsuab.
lub ntsablug ces siv le peb muaj, khaws le peb paub, hab nyob rua huv
ntu neej ntawm nuav kuas muaj qaabhau ces nwg maamle maajmaam hloov,
yoog, hab plhis moog lawm yaav pegsuab lawv caij lawv nyoog.
ua tuabzoo nyeem ces cov lug ntawm nuav yeej raug moob tej kuablug kws
siv tau le her lao has ntawd lawm.
nyeem kuas sab kaaj, twm kuas kaaj sab es tsi txhob ca tej ntawm nyaam
moog rua huv lub laajxeeb.

yog peb coj le meskas zaaj txhais kuab lug rua prefix hab suffix ces
peb tsi taag yuav thaam txug le.  pebmoob tej ncaujlug ces poob taag
feem ntau le her lao has ntawd lawm.  pebmoob tej lug yeej tseem lug.
nwg tsi yog tej qauvntawv kws ua suab xwb.  nwg yeej yog suablug.  qho
hom suablug kuj poob lub ntsab kws peb tsi paub sov yog nwg has txug
tug dlaabtsi, pevtxwv le: kag, nkaus, dlag... yog nwg nyob nwg xwb ces
yeej tsi muaj kuab.  tamsis, muab puab sau moog xyaw rua tej lu lug
kws muaj kuab ces puab kuj yog tej suab lug lawm hab.  rua ntawm
meskas nyaj pebmoob yuav tsi muaj lu tseem prefix and suffix.  rua
ntawm moob nyaj peb yuav muaj tej suablug kws nyob uantej uaqaab rua
ntawm ib lu lug twg.  thaus muaj zoo le ntawd lawm. nwg kuj tig,
hloov, hab zos lu lug ntawd txawvzog losyog hloovhlo nwg tug mojyaam
ntawd moog lawm.