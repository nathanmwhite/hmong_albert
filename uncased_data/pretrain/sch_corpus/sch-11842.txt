nyob rau hauv phau ntawv sky is falling ntawd kuj muaj qee yam zoo...
qee yam phem thiab tu siab kawg cov yawg....!
nej leej twg tsis tau nyeem no mus yuav los nyeem es peb thiaj paub
tias zoo li cas thaum lub caij 1975 ntawd es niaj hnub no thiaj tseem
muaj ib txhia chim chim tu tu siab....!

yawglaus;
kuv twb twm thaum phau ntawv no tawm kiag kwv lam 6 xyoo dhau los
lawm, tus sau yeej sau tau meej kawg lawm tabsi tshuav ntau yam sau
tsis txog.  yog koj xav paub ntau tshaj koj mus nrog col. nyiaj xub
yaaj thiab col. xaiv ntaj xyooj tham, nkawd yog ob tug uas txheeb tsis
tau davhlaus thiab pom hais tias vp lawv khiblav lawm es txhij tub rog
mus nrog vp sib hais, thaum kawg nkawd thiaj tau nce davhlaus tuaj
lawm.
victor yang

oh tij laug victor koj nyeem phau original uas gayle lease lawm pob
phau kuv yuav no yog phau gayle sau dua thiab release thaum
2007.....sky is falling muaj 2 version lawm... tshuav ib phau gayle
tseem yauv release.....

yawglaus;
the sky is falling by gary l. morrison tej zaum yuav yog tib phau
ntshai yog yawg kho duas tshiab xwb.  kuv nco mas zoo li kuv twb yuav
thaum 2003 lawm.  kuv tau nrog col. nhia xou yang tham txog thaum
sawvdaws sib txheeb davhlau long cheng tuaj rau thaibteb, col. nhia
xou hais tias cov nomtswv siab phem, tag lawv 21 colonel hmoob yeej
muaj npe nce davhlaus hais tias fij no yog koj fij fij no yog kuv fij,
lawv cav muab faib ua koj pab kuv pawg tabsi thaum davhlau tuaj vp
order tos lawv cov neeg xwb.
col. nhia xou yang thiaj hais rau col. xay dang xiong hais tias ntshai
yuav poob tsis tau mus thaibteb, kuv cov tugrog bg 205 nyob nam tao
tag lawm txhij koj cov tug rog bg 207 wb mus nrog vp tham, col. xay
dang xiong thiaj txhij tubrog thiab nkawd thiaj mus nrog yawgloj tham,
thaum lawv mus txog nram vp tsev nkawd ua tawv tawv rau col. tou lue
moua, thiab col. hang sao hais tias nej siab phem yog wb tsis tau nce
davhlaus mas tsis pub jerry thiab yawgloj nej nce txav taws.
yawgloj hnov col. nhia xou yang thiab  col. xay dang xiong hais li
ntawd ces yawgloj (vp) thiaj hais kom nkawd nce mus nrog yawgloj tham
saum xang 2.  yawgloj hais tias neb ua siab loj, thaum ua tebchaws
pejxeem nrog peb ua, hnub no yuav tuag peb cov coj yuav khiav tseg
pejxeem mas pejxeem tsis zoo saib, cia sawvdaws sib txeeb.  tabsi lub
c-130 yuav tsaws tam sim no, neb ceev ceev mus tos ntawm kuv lub baron
thiab lub h 34, thaum lub c-130 tsawv kuv mam kom los nres rau ntawm
nej, txhob mus nres rau pem cov neeg coob coob.  nkawd tawm kiag los
txog ntawm tshav davhlau ces lub c-130 tawm plaws tim roob pham coos,
lawv thiaj txeeb tau thiab fij ntawd yog fij kawg thaum may 13, 1975
yuav tsaus ntuj.
tabsi col. nhia xou yang tsis nce yawg rov los nrog yawgloj pw, hmo
ntawd (may 13, 1975) tsaus ntuj yawgloj thiaj qhib txhab nyiaj rau
lawv ris, col. nhia xou thiaj ris tau ib hnab, cov nyiaj ntau ntau uas
col. nhia xou coj los pauv nam phong yog cov ris hauv yawgloj tsev hmo
may 13, 1975.
col. nhia xou yang tseem tham txog vp muab nws lub baron thaum niam
col. tou long yang tuaj rau thaibteb, thiab tham txog qhov vp
order davhlau tos lt. col. vang neng thiab lt. col. vang thai nkawd ob
tsevneeg rau kuv mloog.  the sky is falling page 130 sau txog qhov vp
order davhlaus tos lt. col. vang neng thiab lt. col. vang thai.   page
118 sau txog qhov vp kom vang bee tsav lub baron thaum niam col. tou
long yang tuaj rau thaibteb.
tseeb tiag yawgloj lawv cov pojniam menyuam, col. tou lue moua lawv
cov pojniam menyuam twb tuaj rau thaibteb tag ua ntej may 12, 1975
lawm, tabsi lawv tseem hais rau cov tubrog tom tshavrog hais tias yeej
meem ua khov kho.  june 1975, ly teck, maj. ly pheng, maj. ly ong,
thiab naikong ly vang lawv tseem caij ib lub h-34 los txaws nam seng
thiab dag kuv txiv lawv hais tias kom txhob khiav, lawv yuav nyob.
tau 5 hnub tom qab xwb maj. ly pheng, maj. ly ong thiab naikong ly
vang cov uas kuv txiv lawv ntseeg tshaj tshwm thaibteb.  vim txog kev
ruam thiaj ua chao fa txomnyem txaus nkaus tau 4 lub xyoo.
victor yang

tijlaug victor,
koj thiab kuv thiab coob tus yeej caij tib lub nkoj.  kuv ces nrog
niam thiab txiv khiav ib hmos phavkheb tuaj txog  dawm tua pob zeb ces
neeg twb tig rov loojceeb los hais tias tej nom tswv ya dhau tas
lawm.  lub sij hawm ntawd ces twb tsis nco chim rau lawv tab sis cia
li khaws nco lawv ib leeg dhau ib leeg thiab ntsia zoo li lub ntiaj
teb txawv tag nrho.  tsis quaj los kua muag los.
peb txhob tu siab rau peb cov nom tswv. peb yuav tau zoo siab hais
tias zoo kawg lawv khiav dhau tas.  yog tsis li ntawd yog lawv tuag
tag nyob loojceeb/viengxai ces xyov peb yuav ua li cas nco thiab khuv
xim lawv....dony