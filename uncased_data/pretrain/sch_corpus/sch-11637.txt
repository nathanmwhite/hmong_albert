yog hmoob kam lees nws los ua hmoob tus mas twb yog hmoo zoo heev rau hmoo.

moob leeg hab tsi leeg los moob yeej siv lug ntev lawm.
tug ntam nkauj kabyeeb nuav yog tug coj mivnyuas lug; dlhau ntawd nwg kuj yog tug coj tug txivneeb moog rua saab ntuj nrau u hab.
(dr.
nkaujlig tshawb mivntsiv txug qhov nuav).
nwg tawm ntawm haujsaam lug.
nwg ndlwg lug rua huv suav lub neej.
nwg kis moog rua tej pawg tuabneeg miv nyob huv suav teb hab tej tebchaws miv kws nyob puagncig suav.

ntev moog nwg txawm dlhau moog ua paajfuam, lugntsuag, hab muaj fwvcheej npaum le peb nyeem, twm, losyog nov le najnub nwgnuav.

kwv cwjmem, hmoob yeej yog ib pab neeg, nyiam ntseeg mab suav, thiab lwm yam neeg sau txog hmoob li keeb kwm, luag sau yam zoo rau luag, yam phem muab pov rau hmoob ris, los hmoob tseem ris ev lub nra ntawd, li uas tony hais, tias dr.
nkauj lig tshawb ntawd, tej ntawd xyov puas tseeb, twb tsis yog hmoob hais thiab sau tawm ntawm hmoob lub ncauj thiab txhis tes los, los hmoob mus pom ces hmoob cia li ntseeg.

yog ib tus hmoob piav hmoob txoj lw kev ua neej yav dhau los rau ib tug hmoob sau mas peb txhua tus hais tias yog dab neeg lam xev lam txua ntxiv rau kom muaj ceem lam hais no, yog lwm tug neeg txawv hmoob sau tau cia es hmoob mus khaws nyeem mas hmoob cia li khaws ntseeg tias yog tiag tiag, qhuas qab qhuas tsau.

hmoob muab hmoob li ua cuav, hmoob muab luag li ua tseeb, luag tso quav liam hmoob tias yog hmoob tso no los hmoob yeej ua twb ywm hnia tawb quav ntawd, yog hmoob ib tug tso quav liam rau hmoob mas ua plaub tsis paub xaus.

ytk twb tau muab tej qhov uas tseeb thiab yog hais tawm ntawm hmoob lub qhov ncauj los, thiab hmoob tseem niaj hnub ua ntawd coj los hais qhia mas, ib feem twb hais tias yog ytk lam hais tsis muaj li qhov hais, cov neeg uas yus tsis paub yus tus hmoob txoj kev lawm ces yog li no.
luag tias nqaij ces yus tias yog nqaij, luag tias yog zaub ces yus tias yog zaub, siab qhwv quav tiag tiag.

hmoob li mas tsuav yog lwm haiv neeg muab mov qaub rau hmoob noj lawm ces hmoob yeej tsis hnov qaub tsis hnov tsw tsis nroo li, luag muab nplooj ntoos dag hmoob tias yog nyiaj no los hmoob ntsia ces cia li pom zoo li yog nyiaj lawm ntag.
luag lwm haiv neeg ntsia peb hmoob tseem ruam tshaj tus npua lawm, luag thiaj chab tov sau qhov phem rau hmoob, qhov zoo luag khaws cia rau ua luag tug lawm, ib yam li tam sim no tim nplog teb xwb mas, nplog tuaj mus tua hmoob pem hav zoov pem hmoob zos li ntawd los hmoob yog tus phem tiag, nplog tuaj tua hmoob los yeej yog hmoob tua nplog, hmoob ho mus zov kev tos nplog tuaj hmoob thiaj xub tua nplog ua ntej no los yeej yog hmoob tua nplog, qhov twg los muab liam tib si rau hmoob ev, zoo li no hmoob puas tau yog neeg maj, luag cov ua yog neeg lawm mas luag yeej paub lub ntsiab qhov tseeb thiab cuav ntawm luag haiv neeg lub hauv paus chiv keeb, txooj cag kev ua neeg ov.

luag twb tuaj caum hmoob tua lawm los hmoob tseem tias hmoob yog tus mus caum tua luag, thiab hmoob yog tus phem no ces tsis paub hais li lawm laus, xyov hmoob pos muaj siab ntsws, hmoob twb tsis piv tej qaib npua uas hmoob yug tua noj lawm laid, tej tsiaj mas dav ya los tsuab tseem txawj nkaum, hma tuaj rws tom tseem txawj kiav los tsev, tseem paub tias muaj tus tswv yuav pab, hmoob ces tsuas yog tshaj ntawm tus tsiaj qhov tias txawj hais lus no nkaus.

npua tsis tau yog hmoob niam nkauj kab yeeb ib zaug li laus, niam nkauj kab luag yeej yog niam neeg, yog neeg qaum ntuj, yog tub txib tub khaiv ntawm yawm saub xub ntiag, thaum nej noob neej yuav los rau ntiaj teb, tshwm sim ua neeg, peb yuav tau los thov nqa ntawv ntsuj tub ntsuj kis ntsuj tub ntsuj ntxhais mus lawm ntiaj teb, thaum los tshwm sim ua neeg lawm thiaj muaj taus me nyuam, yog tug twg tsis nco qab mus nqa ntawv ntsuj me nyuam, los txog ntiaj teb tshwm sim ua neeg, ua neej tsis muaj me nyuam yuav tau ua neeb fiv rau nkawm niam txiv kab yeeb kom xa ntsuj tub ki los rau ob niam txiv ntawd, thaum thov tag lawm thiaj muaj taus me nyuam.
thaum muaj me nyum lawm thiaj pauj rov qab rau, hmoob thiaj hu ua hlawv kab yeeb xyab no.

npua mas thaum ub nws yog tswb tshoj yug, siv yis yog tus muab taw npua coj los kho neeg, thaum kho tas lawm muab tus taw npua tso lawm tsis pub tua tus npua, tom qab no tsis muaj siv yis lawm noob neej hmoob thiaj tau muabtswb tshoj cov npua tua lawm, thiaj muab tis npe hu ua xyooj tswb no, rau qhov yog tswb tshoj li.

cov hmoob qaug luag quav aw!
ua cas yus yog tus mus khawb lub qhov rau nram kev es npua mus npua tsis poob lub qhov yus khawb, yus tug kheej mus es yus tseem mus poob lub qhov uas yus khawb thiab os, txawv tiag tiag li laus hmoob naj.

ytk nyob zoo tus kwv ytk, txij li koj tuaj tham nyob rau hauv lub zos soc hmong no los yeej pom hais tias koj yog ib tug tshaj lij thiab tiv thaiv haiv hmoob.
koj cov lus hais tawm yeej yog hlub hmoob thiab txhawj txog haiv hmoob 80% lawm.
kuv thov qhuas koj uas muaj lub siab hlub hmoob thiab txhawb haiv neeg hmoob tiag.

tiamsis raws li kuv xav mas koj tseem ntshai hmoob kawg li vim hais tias koj tseem tsis tau xav kom hmoob paub tias koj yog leej twg.
qhov no yog koj qhov weakness ntawm kuv pom.
yog hais tias leej twg muaj lub siab hlub txog yus hais neeg tiag tiag mas nws yuav tsum tawm plaws tuaj mus rau tom tshav puam, introduce kiag nws tus kheej rau sawv daws paub.
hais lus zoo lus phem los yus yog tus lees thiab ris ntag.

peb cov hluas tam sim no yog tib co txawj txawj hais thiab txawj thuam luag xwb.
hos nws tus kheej mas zoo li tus dev uas nkaum puag tom tej tsev tsev xwb yeej tsis tawm los rau leej twg pom nws li.
yog zoo li no ces tab peb yuav qhuas thiab yuav thuam nws los yeej tsis muaj nuj nqis dab tsi li.

yog hais siab koj lawm los kuv thov txim nawb.

hm213 nyob zoo hm213, ua tsaug rau koj cov lus qhuas tag los ntawd, kuv ntseeg hais tias koj yog ib tus uas hlub hmoob ib yam nkaus thiab, rau qhov tias thaum koj nyeem tag lawm, koj nkag siab tau tias cov ntsiab lus tseem ceeb yog dab tsis lawm, li kuv twb tau hais los lawm, lwm haiv neeg sau txog hmoob li kev cai, kev coj kev ntseeg mas luag yeej tsis sau qhov zoo rau yus tus hmoob ib zaug li, luag muab qhov phem pov rau hmoob tas li los hmoob ib feem tseem qhuas qhuas tias yog li lawv hais.

hmoob muaj tus cuj pwm ceeb tawv li ntawd es hmoob thiaj poob cev qhev ntev ua luaj los txog rau niaj hnub nim no lawm los tseem twb tis tau paub txog,tias cas luag li ho zoo yus li ho yog phem, vim yog yus tus hmoob tsis muab yus li coj los tso rau ntawm lub hauv paus, tsis muab hmoob li ua qhov loj.

hmoob ces zoo nkaus li cov qaib qua ruam uas nyob tiaj nrag, thiab yij daj taws nkawm aub teb chaws nyob ntag.
qaib qua ruam ib txwm yeej nyob hav zoo nuj txeeg, yij daj taw mas nyob tiaj nrag, muaj ib hnub yij daj taw tuaj pom qaib qua ruam nyob hav zoo mas muaj noj muaj hau, tsis tshaib tsis nqhis li lau, ces yij daj taws txawm hais rau qaib qua ruam tias aub ua cas koj nyob pem hav zoo no es yuav tsis muaj noj zoo li no li, nram kuv nyob tiaj nrag mas tseem muaj kab ntsaum ntau heev noj tsis tshaib haus tsis nqhis li, ces qaib qua ruam teb tias tiag los, es nram tiaj nrag koj nyob tseem muaj noj tshaj no thiab, yij daj taws tias tiag muaj noj haus tshaj nov ntau heev, noj tsis tshaib tsis nqis li, yij daj taws hais ntxiv tias yog koj kam no wb txawm pauv chaw nyob, qaib qua ruam txawm tsis tias cia mus saib tso mam lees ho, txawm teb tias aub yog nram koj nyob yog tias tseem muaj noj tshaj nov-no ces pauv los kuj pauv, yij daj taws tias yog wb sib pauv chaw nyob mas tsis muaj thim li ov, ces qaib qua ruam txawm teb tias ua li los ua li los mas, ces nkawd txawm pauv tsheej li tau sib khom tseg ntawd.
ces qaib qua ruam mus nyob nram tiaj nrag, hos yij daj taws nce mus nyob pem hav zoo, yij daj taws tau zoo noj tau zoo haus, yij daj taws thiaj quaj tias " tau zoo noj tau zo hau, tau zoo noj tau zoo haus no" qaib qua ruam mus nyob nram tiaj nrag ces txom txom nyem kawg nrhiav tsis tau dab tsis noj li lau, ces "qaib qua ruam thiaj qua tias txom nyem tiag tiag, txom nyem tiag tiag li no" li ntawm coob tus hmoob yuav paub txog yij daj taws thiab qaib qua ruam nkawd lub neej sib pauv chaw nyob ntawd zoo.

peb cov hmoob ces muaj ntsis zoo sib thooj li qaib qua ruam ntag, tos nco twb pauv tag ua tas li qaib qua ruam n tag.

thiab qhov koj hais tias..

koj cov lus no yog lus zoo kawg, yeej muaj tseeb li koj hais ntag, yuav kom muaj txiaj ntsim rau yus zoo tsaj mas yog yus qhia kiag yus tus kheej li koj hais ces yog zoo dua lawm ov, txawm li ntawd los kuv yeej yuav tshem nplooj ib hnub, tias kuv yog tus twg tiag tiag.

ytk py cwjmem, kuv xav hais tias tus kua yin or qua yin uas lawv hais txog ko ces yog hmoob tus niam nkauj kab yeeb lawm ntag.
txwvlaus puajtiam, hmoob thiab suav ib txwm nyob ua ke.
lub hauv paus ces hmoob & suav yeej yog tib haiv neeg los xwb, dhau li ntawd, tom qab no, vim ua tsov ua rog thiab raug quamyuam, hmoob tau mus txia ua suav coob heev li.
yog li ntawd, lawv txoj kev ntseeg thiab peb txoj kev ntseeg, dabneeg, culture, lus thiab ntau yam thiaj zoo sib thooj.

li kuv tau hnov tej laus hais; niam nkauj kabyeeb yog nkawm niam txiv uas xa plig tub plig ki los thawj xeeb.
yog li ntawd, txhua txhua tus menyuam yug tshiab, peb thiaj li yuav tsum tau fij kabyeeb.
dhau li ntawv tseem muaj ib tsob nroj lub npe hu ua "kabyeeb tshuaj"; qhov no los kuj qhia tau hais tias niam nkauj kabyeeb los yuav yog ib tug kws muab tshuaj thiab.
dhau li ntawd, kuv tau hnov kuv niam fij nws lub thaj tshuaj, nws yeej hais txog niam nkauj kabyeeb, niam nkauj yum vaj kuab iab, txiv nraug yum vaj kuab daw etc....
muab kuab muaj tsuas los kho ntiaj teb, kho ntiag tog qaum pes.

py ytk, koj yeej cem yog lus kawg lawm hais txog qhov uas yus mus ntseeg luag cov lus lossis cov dabneeg uas luag muab sau tseg, tabsis ho tsis ntseeg yus hmoob cov lus lossis cov dabneeg, kablis kevcai uas ib txheej hais/ua dhau ib txheej, ib tiam hais/ua dhau ib tiam los mus.

ntau yam koj yeej cem yog lus lawm, tabsis kuv ho xav hais tias, tsis txhob cem yus tsav hmoob tag tag thiab; vim tsis yog txhua leej ua txaus cem.
yog ib tug ua tsis zoo xwb los peb cem tag ib haiv neeg ces peb tej me tub me nyuam yuav dhuav, txaj lub qhov muag, poob ntseg muag yug los ua hmoob, saib yus hmoob tsis rau nqi ces ntshe lawv yuav xum kiav mus ua lawm haiv lawm.

hl hmong-lao, kuv yeej xav lawm hais tias tus no nws yeej yog hmoob tus niam nkauj kab yeeb lawm tiag.
nang tha ra nee yog blog tus poj niam ua plob hau ntev ntev, thiab suav tus no, kuv xav hais tias yeej yog los ntawm hmoob tus niam nkauj kab yeeb hmoob cov qhua cawm seej; 1. naim nkauj zuag paj (haus ntsav yaj) pab ua kom muaj menyuam (god mother of fertility) 2. niam nkauj kab yeeb - pab tib neeg kom dim ntawm kev puas tshuaj 3. niam txiv dab pog..
ob niam txiv xa menyuam yug tshiab los py hmoob_lao, tos ho hais sua hmoob tas nrho rau hauv mas vim tsis tau muaj ib tug hmoob uas ua tau dab tsis rau hmoob li, kuv xam tsis pom li, kuv xam pom cov uas muaj kev sib cov nyom, yog koj tuaj lawm ces kuv xum tsis mus, xij sib rub rau tom rau tom, tsis sib pab li kuv thiaj tau hais li ntawd rau hmoob lub npe.

tsis yog tias kuv pom kwv cwjmem post qhov no tsis yog es kuv hais, qhov kuv hais ces twb yog kwv cwjmem hais ncaj qhov uas hmoob nyiam ntseeg luag li dua yus ntseeg yus li es kuv thiaj sau hais tau ntau li ntawd.
kuv los yeej ntseeg tias muaj cov zoo thiab tab sis tsis tawm tuaj qhuas hmoob txoj kev ua neeg li ces txhais tau tias tsis muaj ib tug yuav txhawb qhuas yus hmoob li ntag.

hmoob yeej nyiam qhuas tej yam uas lawv tham mas yus mloog tsis raug, tsis paub lub ntsiab qhov tseeb tias xyov yog nws hais dab tsis no mas hmoob nyiam qhuas tej yam zoo li ntawd.
thiab hmoob yeej ib txwm tsis nyiam fwm hmoob keeb kwm pes tsawg.
kuv xav tias tej lus kuv hais los saum yog lus qhuab ntuas kom hmoob ras xeeb xwb.

ytk yawg tshaj koob, qhov txawv ntawm hmoob mus rau luag lwm haiv neeg mas, lawv haiv neeg muab lawv cov dab uas lawv teev los puab los ua ib tug neeg rau lawv vaj lawv tsev los yog lawv lub tsev teev ntuj.

hmong ntseeg hais tias tej dab (guardian angel) ua hmoob thov txog ntawm xws li poj dab pog, niam nkauj kab yeeb, tim tswv teb chaws, niam nkauj zuag paj, xob txwg xob laug, txoov kab yeeb yog ib cov dab ntug ua ntsia ntsoov neeg saib xyuas neeg, tsiaj nyob rau ntiaj teb ua neej.
yog hais tias yus tsis txaum koj thov txog lawv thaum kuv caij koj tau kev tws lawm lawv yuav los cawm koj.
li no, hmoob hu tias lawv yog dab cawm seej, neeg tsis pom, tab sis lawv yeej nyob tsis deb ntawm neeg..
hmoob thiaj tsis muab lawv puab ua ib tug los teev hawm.

qhov tsheeb, cov dab cawm seej (guardeian angels) no yeej tsis kom neeg teev lawv txuas hnub lawv mam li los pab.
yog thaum ib tug neeg twg tau kev tws lawm, hu txog lawv be lawv yuav los ua tus cawm seej rau hmoob.
kuv xav hais tias peb hmoob ua yog lawm, lawv yej tsis xav kom muab lawv puab ua ib tug neeg los teev hawm.
thaum twg hmoob xav tau kev pab los hmoob cia li hu kiag xwb.

i meant: niam nkauj kab yeeb = chao mae kuang im (เจ้าแม่กวนอิม) http://www.website.net/wiki/guanyin i meant: niam nkauj kab yeeb = chao mae kuan im (เจ้าแม่กวนอิม) http://www.website.net/wiki/guanyin
