pov lauj, kuv los yeej xav li koj xav thiab.
qhov no nws tseem yog ib qho tshiab heev.
xyov luag puas tseem yuav txais peb cov neeg raws li hais.
qhov peb debate no yog ib qhov peb sib pauv tswv yim xwb.
leej twg yuav ua phab twg tuaj los yeej yog kawg pab hmoob xwb.
sawv daws yeej meem sib zog sib pab.

ntawm kuv thiab peb cov phoojywg uas peb ua haujlwm ti nrog cov nomtswv dub ncaug thiab ameskas nyob thaib teb, peb los yeej sib zog hais rau teg haujlwm no.
tamsim no peb los sib zog hais txog 4 teg haujlwm uas xav kom thaib, ameskas, u.
n, thiab nplog kom los lees paub thiab nrhiav kev tawm pub rau peb cov hmoob thojnam tawg rog nyob rau thaib teb.
4 yam ntawd muaj xwsli: 1. thaib yuav tsum tau txais ib feem ntawm peb cov hmoob thojnam mus ua pejxeem thaib thiab nrhiav chaw rau lawv nyob.
qhov no tsoom nomtswv thaib kuj pom zoo yuav txais ib portion me me ntawm peb cov hmoob lawm.
tabsis yuav yog txog hnub tau noj ntawm ncauj tuaj ntawm tes thiaj xam tau.

2. ameskas yuav tsum tau txais ib feem ntawm cov hmoob no.
peb thiab tsoom nomtswv thaib tau muab cov survey hais txog cov hmoob nyob tham krabok los sib tham nrog cov nomtswv amekas saib txog phab neeg thojnam.
luag kuj xam pom tias tej zaum luag tsuas txais tau li ib feem peb (1/3) ntawm cov neeg no xwb.
tabsis hais txog qhov yuav txais tiag tiag ntawd, yeej tsi tau sib cog lus meej pem li.
tseem yuav tau sib hais ntau tom ntxiv.
tej zaum 1-2 meeting ntxiv yog muaj li cas los peb yuav tshaj xo rau sawv daws paub ntxiv.

3. thaib, ameskas, u.
n, thiab tsoom phoojywg txawv tebchaws yuav tau nrhiav kev pab pub rau cov neeg thojnam tawg rog hmoob ua tsi muab feem yuav tau txais ua pejxeem thaib, thiab ho tsi qualify mus txawv tebchaws xws li ameskas.
cov no los yuav tau nrhiav kev pab pub rau lawv.
raws li thaib qhov survey mas peb cov hmoob poob mus coob rau feem no.
thaib thiab nplog tau sib hais nyhav tias cov neeg no yuav tsum tau muab xa rov mus rau nplog.
tabsis nplog los kuj tsi kam txais.
pab no los peb tseem hniaj hnub nrhiav kev tawm pub rau lawv.

4. ameskas, u.
n, nplog thiab tsoom phoojywg txawv teb chaws yuav tau nrhiav kev tawm pub rau peb cov hmoob chaofa /havzoov/anti-communist.

peb tau thov/propose kom muaj ib qho freezone pub rau cov neeg no.
tsi tas li xwb, tseem muaj lwm option uas yuav pab tau cov neeg no.

kuv zoo siab tias nej muaj coob leej nyob hauv hnd uas nej tseem sib zog nrhiav kev tawm pub rau peb cov hmoob thojnam nyob thaibteb.
nej ywjmeem rau siab thiab sib zog ua nej teg haujlwm.

peb cov uas ua haujlwm nyob ze cov nomtswv dub ncaug los peb yuav sib zog ua peb qhov.
peb yeej take action seriously and politically.
muaj dab tsi peb mam sib pauv tswvyim ntxiv mus.

tousavang
