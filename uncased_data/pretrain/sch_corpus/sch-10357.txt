kab ntsab ib tsoom schlers hmov tshua, thov nej cov ua tij ua viv pab qhia seb nej tus leej tus twg paub meej txog tus tub hmoob muaj lub npe tias awb kaus npua uas thaum ub nyob lub nroog looj ceeb thiab moos cab?

xav paub nws lub koob yuav coj los sau ua dab neeg qhia cov mej yes (students) uas kawm ntawv hmoob xwb...

ua tsaug!

-txiabneeb tzianeng vang, uab thiaj yog tus muaj ib txwm kausnpua nkhaus nkoo nte ib dos, coj ib txoj saw hlau thiab nws txawj ua neeb pajpaws, yog tib neeg thov nws ua neeb ces nws cia li ua tam sim ntawd tom tshavpuam kiag ntag, nws muab nws txwm kausnpua ntawd los khov li khov kuam.
thaum nws ua tag lawm, 3-5 minutes, tus neeg thov nws ua neeb ntawd yuav tsum pauj nws, yog tsis muab me ntsis nyiaj rau nws ces nws yuav cem tia: "siab phej ntuj tua!"
ces nws yw dawsdom-m lawm.
he traveled a lot, and had a lot of fantasy stories to tell.

hos awb mas cia li hu ua awb no xwb, nws tsuas yog tus neeg retarded uas niaj taig kis nqa tais mus thov fawm noj tom khw loojceeb xwb.

nyob loojceeb 1964-67, peb nyob ze-e lub tajlaj kubhniab mas, muaj qee hmo, zejzog pw ntsiag txiaj, hnov rooj tog tsuas tias nrov ua nqaj to cuag nyuj sib laub cuag aub sib tog.
tsam puav ho ntsiag to lawm ib tsam mam rov hnov nrov pigpoog ntsub tej swb suab, yuav thooj suab neej kum tsis thooj, yuav thooj suab dab kum tsis thooj thiab, cuag miv sib tshov cuag tsov sib ntswg.
muaj qee tsam, txim taws cav ya tawg liab pes vog qhov ub qhov no.

yog tus tsis paub ces pw tsis tsaug zog, plig plog poob tag, tabsis tus luag paub ces luag hais tias; hmo ntuj ces, ntiag tog pw ntsiag txiaj hos uab thiab awb sawv sib diaj, hmo ntuj ces ntiaj tog pw ntsiag to, uab thiab awb sawv sib do.
nkawd sawv ua rog sib txeeb kav lub tajlaj kub hnyiab thaum lub sij hawm tub lag tub luam rov mus tsev tag lawm xwb.
hmo ntuj ces nkawd rau siab ntso sib ntaus ib hmos, nqaij kuj ntuag ntshav kuj nrog, ib leeg yeej ib chim.
tab sis, kaj ntug txoog, tej tub lag tub luam rov tuaj zam zaws, nkawd kuj rov ntsib kev thaj yeeb dua, luag cov tub lag tub luam yuav rov tuaj npaj lag npaj luam kom ncav lub caij neeg zej neeg zos yuav rov tuaj kav kiab kav khwv.
luag mam rov tuaj tsa luag tej rooj tog, khaws luag tej twjtaig thiab ntsaub luag tej togtaws, cov siab luv ces sib liam koj nyiag kuv tug, kuvj muab koj li.
sawv daws sibnthe-e txog txij npaj txhij vog, khoom teeb puv ntia txhia chaw.
neeg zej zog rov tuaj kav kiab kav khw tham ntshoo nrooj, thaum pom nyiaj lawm ces tsis nco qab sib yws lawm.

thaum kaj ntug, uab thiab awb nkawd tsis muaj tus yeej tus swb, nyias rov mus chev nyias lub ces kaum tsev ua tsis muaj twg ncig txog, nag tshia xauv npo, daig pam tsos muaj vov, tug taws tsis muaj rauv, pw tshee nkujnkaws, ntsiag twb to, ntsais muag dujdoom.
txog tav su, nag tu qhuav qhawv, uab mam sawv mus khov kuam ua neeb saib yaig, hos awb mam nqa tais mus thov fawm noj qhov ub qhov nos.
cov tsis paub ces tias tus ntse tsis hlub tus ruam, tus muaj tsis hlub tus pluag.
cov paub ces tias ruam phov ib hmo, luag me rooj tog ntsoog tag.
leej twg hais ntau, tsis pub rau nws noj ces ib chim tsaus ntuj tus ntawd lub rooj yuav mag awb tso mine tu taw rau ntag, luag tias ruam tuatsov ces yog li no tiag.

tom qab 67 dav hlau tuaj hlawv tajlaj loojceeb kub hnyiab tag ces thiaj tsis hnov uab thiab awb sib txeeb kav lub niag khw ntawd lawm.

tseemyeej.

dab laug, ua tsaug nawb...
ces yog li muaj ob tug lov: uab & awb los yog tib tug xwb...
me nyuam yaus ces nco lem loog pom awb kaus npua xwb...

tzianeng, muaj 2 leej os.
koj nco tsis meej xwb nawb.
dhau ntawd tom qab no tseem muaj ib tug hluas zog uab thiab awb nkawd thiab.
tus no mas ho nquag zov tshav dav hlau thiab niaj hnub tham hais tias nws kav tag nrho cov dav hlau looj ceeb ntawd no laid.
tus no mas cov pilots thiab cov ua hauj lwm ntawm tshav dav hlau mas paub nws zoo heev li.

hk kwv tzianeng raws li kuv nco mas awb thiab uab kaus npua yog ib leeg xwb, vim tias tus ntawd yog ib tus phubthawj nws lub npe hu ua npaj uas ces hmoob hais tsis meej ces hmoob hu uab.

lo awb mas yog lo lus hmoob tias: ruam tzianeng and all, uab kaus npuas mas yeej muaj tseeb.
nws yeej muaj zoo li cov tau hais los lawm.
tsis tas li ntawd xwb mas uab nyiam dej tsaws tsag heev li.
peb nyob rau phab kheb thaum 1970-74 ntawd mas thaum twg ntuj los hnag mas uab nyiam mus khawb kwj hoob kom pom dej tsaws tsag.

uab yeej tuaj noj mov ntawm peb tsev ntau zaum vim peb yeej txheeb zes uab thiab.
nws yeej ua neeb kho tib neeg yog thov txog.
uab nyiam noj kua txob heev li.

tzianeng, yog xav paub txog uab lub neej tiag ces taug kev mus noog npliaj thoj xyooj uas nyob hauv st.
paul no.
tsis tas li ntawd koj yeej paub npliaj thoj xyooj cov tub zoo xws li es xyooj uas yav tag los ua haujlwm hauv lao family in st.
paul office.
tsis paub tam sis no es tseem ua haujlwm hauv lfc los tsis ua lawm.

uab yog npliaj thoj xyooj tus kwv kiag.
uab yog peb yawg laus.

npliaj thoj xyooj yog peb yawg laus uas sib sau ua neej nrog peb tus phauj uas yog es niam.
lub sij hawm ntawd kuv tseem yaus ces peb yeej tsis paub uab lub npe niam txiv tis tiag.
nws yeej muaj npe niam txiv tis tseg.

peb yog ib, txawjvamyias yawg laus tsav vam yias, ua tsaug...
qhov no pab tau zoo kawg lawm...
tseem xav muab uab lub koob coj los sau ua dab neeg qhia me nyuam hmoob...

ua tsaug!

tzianeng vang peb lub tsev los nyob ze ze uab kaug npuas lawv thiab.
uab kaug npua mas nws dai ib cov kaug npua foob qab rau ntawm nws caj dab nawb thiab nws ua phooj ywg zoo rau tus zaj nyob nab ngeej os.
thaum twg uab yuav mus vientiane cais ua nqig rau hauv dej nab ngeej lawm, yog koj mus txog vientiane cais uab twb mus txog nram lawm thiab nawb.
uab hais tias thaum koj nkag kiag rau hauv tus dej nab ngeej lawm mas tsi yog dej tiamsis yog ib txoj kev lauv fais tawm plauv tshauv tos thiab lauv khiav mus mus los los li no laiv.

uab hais tias muaj ib zaug uab nkag mus rau hauv dej nab ngeej cais lawv txawm coj uab mus so hauv ib yim.
yim ntawm tab tom yuav ua ib pluag noj tiamsis hais tias thaum nyuj los mas ntes nyuj los tua ua pam noj pam haus no.
cas uab saib ncoov txawm muaj ib tus poj hmoob aub lub kawm tuaj ev dej cais lawv txawm hais tias nyuj los lawm, nyuj los lawm no cais lawv txawm khiav daj vog mus muab niag pog ntawm coj los tseev ua noj lawm no tiag.
uab rov qab los txog cais cov hmoob nyob rau ze tus dej nab ngeej ntawm ib tus poj niam txawm poob dej thiab tuag lawm, lawv tab tom ua qeej ua nruag no.
saib mas zoo li txawv tshaj.
hauv dej muaj zej zos thiab kev tawm plauv tshauv lug li no nawb.
ho hmoob yog lawv li nyuj, nplog yog lawv li twm no laiv.

pebhmoob, koj ho yog leej twg na?
koj puas yog nyob phavkheb los yog qhov twg?

uab lub tsev nyob phavkheb uas yog npliaj thoj tsev ses nyob se ntawm peb laiv.
peb mas yog neeg ib zog tiag lau yom.
yog koj nyob thaj tsam ntawm uab tsev thiab no koj yuav paub nkaim ov.
nkaim yog ib tug ruam nyob se ntawm peb tsev li peb lub quav tsev xwb.
nkaim mas nyob muaj tsev.
nws yeej nquag, ua tau nws lub tsev mas peb cov tsev twb zoo tsis npauv.
qhov kuv hais tias zoo tsis npauv mas nws xov lajkab siab heev uas yus yeej tsis lam nkag tau mus hauv.

peb yog ib, txawjvamyias
