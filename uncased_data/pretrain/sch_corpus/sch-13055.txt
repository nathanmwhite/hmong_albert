xejthim, puas yog koj ua txoj qhuas kom kuv muaj siab xwb ma yuam?...
hahahaha...
koj ua tij cov lus mas tsiv lawv cov neohome mloog kawg kiag li.
xejthim, tsis yog koj lam txhob txwm txhaub thiab puav neohmong mus rau neohome cov txiv heev nyuj 30 choj sim kub nawb mog...
hahahaha...
li cas los puas chaw, yog kuv tib leeg nrau cov txiv heev nyuj kubxaj xwb ces yeej tsis khaus lawv tawv thiab ntshe lawv tseem tsa ceg tshuab hauv pem teb li charlie ua rau kuv xwb...
tab sis yog hais tias tag nrho cov hluas hmoob thoob nrhiaj tog qaum pes sawv los nrau nrog lawv no lawv yuav kov tsis yeej tiag thiab od...

kom nej sawv daws nco ntsoov tias tsis yog kuv, neohmong, ib leeg thiaj li paub txog lawv txoj kev kubxaj qias neeg no xwb laid.

neohmong phooj ywg neohmong: koj amaze kuv heev.
koj nyuam qhuav khav zas ntshis xwb luag twb ntshai koj lawm las.
yeej tsis muaj tus kam nrau koj ib kub hlo li.

tos tos kom pom koj nrau kub ib zaug saib koj ho txawj npaum li cas tiag.
tso pam thawj xwb los puas txawj nrau kub nrog thiab?
heheehee, tso dag laug caij nyoog xwb mog txhob xav li cas.

txog niaj hnub nyem no, muaj ib txhia tseem tsis kam lees paub tias qhov muag nom muag tswv yog ib qho hauv kev ntxias kaus pej xeem hmoob nkaus xwb.
kuv thov qhuas koj tias koj yog ib tug tsis xav pom hmoob ntxias hmoob ntxiv lawm.
kom lawv tsis txhob ci pob zeb rau pej xeem hmoob zov ntxiv lawm.
kom lawv ho hlub pej xeem hmoob cov qhov muag dub dub thiab mog.
lawv txom nyem txaus lawm.
koj hais yog kawg kiag lawm tias tseem tsis tau lig rau lawv uas yuav los nrhiav kev kho lawv tus kheej thiab nrhiav kev pab hmoob.

thov hais ob lo lus rau koj paub.
thaum dev tsem tsem qab vag tsib taug mas tsis txaus ntshai nawb.
thaum twg hos ntsiag twb to xwb mas, tsis paub poj ntxoog yuav tawm tog twg tuaj mas txias siab heev ov phooj ywg.
koj yuav tau ceev faj koj tus kheej thiab mog.

hmoob nplog ===================================================== raws li kuv tau soj ntsuam ntev loo los lawm mas neohom muaj tus puav me nyuam heev nyuj lawv muab lam fwj hov hov ua rau ob txwm kub ntse ntse niaj hnub tuaj sim kub hauv no, tab sis mas ua li dyd tau chem ib lo tias kub ntse tab sis caj dab tseem nyias nyias txhob lam mus sim luag cov heev nyuj caj dab twb ntug ob peb them lawm tsam ces le dab ces hos poob plig.
kuv saib mas lawv mus raws nkaus li dyd nqe lus lawm ntag.
koj nyuam qhuav xuas pam thawj plaub tsib lawg rau xwb ua nws lawv caj dab cias li lem tag khiav lawm qaij dab nkas ploj ntsiag txiaj li lawm las as.
koj sim saib yav thaum ub mas lawv yeej tos tsis nyoos peb cov no hais ib lo lus kiag li lawv twb maj maj muab peb sim lawv kub tab sis ziag no mas xav puav kom lawv rov los thab los lawv haj yam khiav mus deb lawm.
kuv ntseeg tias vim koj muab lawv laub ti ntsa kiag lawm es lawv thiaj li tsis kam tuaj ntxiv lawm.
txawm tias lawv tuaj los tsuas yog nyiag tuaj nyob puag tom tej nuam yaj saib lawm xwb.
muaj tseeb li koj hais kawg, yuav tsum yog peb cov hluas tiam no sawv daws pom lub zem muag zoo ib yam los nrau mas thiaj yeej, hos tsis li ntawd mas lawv qhab naj neohom mas nyiam heem neeg heev.

yog lawv tau raws leej twg lawm mas lawv yuav raws kom tus ntawd khiav ti ntsa kiag los sis kom tau muab nrau kom tuag kiag mas lawv mam li tseg xwb.
nej cov hluas ziag no duav khov heev lawm kuv ntseeg siab tias nej yuav sawv los tiv thaiv cov tib neeg siab tsis ncaj no.

phooj ywg hmoobnplog, kuv kuj tsis tau khav cuam kiag li tab sis kuv tsuas yog hais raws nraim li qhov muaj tseeb xwb.
zoo kawg li uas tsis yog kuv ib leeg thiab paub txog tej teeb meem no, tab sis nej sawv daws cov coob puas leej nrog hnov nrog paub tag tias qhov tseeb yog li cas qhov cuav yog li cas.

kuv raws lawv txoj kev dag ntxias hmoob mus mag luag tsim txom no los tau 30 xyoo no lawm, kuv dhuav thiab fab txaus lawm, kuv thiaj li uv thuv thev tsis taus ntxiv li lawm, nws txaus dhau hwv lawm-enough is enough, kuv hais rau kuv tus kheej.
li kuv twb hais los lawm, nws tsis yog kuv ib leeg thiab paub txog tej xwm txheej hmoob kuv ua teb ua chaw no xwb, qhov tseeb hmoob sawv daws cov thoob tsib to nrog ces yeej paub ib yam li kuv paub tab sis yog sawv daws tsis kam hais tawm xwb.

thov ua tsaug ntau rau koj cov lus txhawb zog thiab faj seeb kom kuv ceev faj.
txawm li cas los kuv cia siab tias peb sawv daws ib leeg yuav ua qhov ntsej qhov muag rau ib leeg, ib leeg yauv tiv ib leeg tav, ib leeg nyob sov ib leeg qaum, thiab ib leeg yuav rub ib leeg tes xwb.

neohmong
