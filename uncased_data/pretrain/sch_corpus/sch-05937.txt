nyob zoo nej sawv daws!
tau ntev lwm tsis tau tuaj hauv nov, hnub no lam tuaj na has, ua cas
lub tsev no txawv lawm, thiab tsis pom cov qub phooj ywg lawm.
nej kav tsij tham mog, saib li cas no kuv mam hais rau cov hmoob tim
peb no uas haj tseem tsis tau paub tuaj hauv no ntawd tuaj nrog sawv
daws sib tham thiab.
kuv kuj tsis paub qab hau dab tsi thiab, vam tias nej ho mam qhia kuv.
chij tsab

kuv nco zoo li thaum ub, yus sau tas cov lus xa tawm mus tas ces nws
tsis tshwm tuaj rau yus saib, yuav tos cov tub kav tswj ntawd saib tas
tsis muaj teem meem tso mam tshaj tawm rau peb saib. tab sis nyem no
txawv lawm, kuv sau tas, nyem kiag xa tawm, ces yus cia li pom lawm.

lub tsev no zoo siv lawm mas.

kwv chij tsaab,
zoo sab koj tau rov tuaj saib peb suav dlawg.  luv chaw kuj tsi txawv
ntau pe tsawg tabsi le koj has yeej sai dlua thaum us lawm.
qhas cov phoojywg moob nyob ntsoob kuj tuaj koom nrug peb moob nyob mej
kum sib thaam.
sib ntsib dlua.
tony

nyob zoo chij tsab (xeevlaus):
zoo sab ntau kws rov tau ntsib los sis pum koj tuaj kaim tsuj kaim neev
huv nuav qha peb. peb kuj tseem tshua koj kawg. yuav tau cobqha cov
hmoob tsoobkuj tuaj nrug peb koom hab mas txhaj lomzem.
sis ntsib dlua,
moobsib

ua tsaug nej teb kuv cov lus, ua ke no tshaj ib daim duab ntxhais nkauj
hmoob tuaj rau nej saib.
thov nyem kab ntawv nram qab no:
http://www.3-hmong.com/aaa/12345.jpg

kuv piav tsis tau hmoob tuam tshoj muaj pes tsawg xeem
muaj txhia hmoob txawv teb chaws tau nug thiab kom kuv piav saib hmoob
tuam tshoj muaj pes tawg xeem, hais tseeb rau nej tias kuv piav tsis
tau.
tuam tshoj yog ib lub teb chaws loj heev, tsis zoo li teb chaws los
tsuas. tas nrho teb chaws tuam tshoj ciav muaj hmoob 8940116 tug diam
(xyoo 2000)! li no, yeej tsis tau muaj leej twg mus suav tas dua hais
tias hmoob muaj peb tsawg xeem.
xyoo 2002, lub county malipo, uas zwm rau wenshan, yunnan, tau sau ib
phau ntawv piav txog cov xeem hmoob nyob hauv lawv lub county ntawd,
hais tias muaj 36 xeem. nco ntsoov, tsis yog hais teb chaws tuam tshoj
auv, yog tib lub county xwb ntag!
36 xeem uas nyob lub county ntawd muaj li no:
vaj, xyooj, yaj, thoj, hawj, lis, vwj, muas, lauj, ham, tsab, sees,
kwm, kws, tsheej, tswb, luj, awb, khab, aim, faj, kob, cab, hwj, xyuam,
liwj, tsawb, vab, yees, xyem, liaaj, xyij, huj, xyim.
nov yog ib lub county xwb, ua li tas nrhov tuam tshoj muaj pes tsawg
lub county, ho muaj pes tsawg xeem hmoob? kuv tsis paub.

phooj ywg chij,
zoo siab kws rov tau hnov koj li moo, thiab ua tsaug rau daim dua
ntxhais hmoob, hmoob nyob malipo li xeem thiab qho uas koj yuav yaum
peb li kwv tij hmoob nyob tsoob kuj (tuam tshoj) tuaj tsham peb nyob
rau hauv sch nov.
vam hais tias yav tom ntej nov yuav tau kawm ntau yam txog peb li kwv
tij hmoob nyob tuaj tshoj ntxiv.
hl

tso dag -------- "yawg" thiab "txiv"
muaj ib tug tub hluas hmoob ntsuab mus tsham xyuas ua si, xav mus
nrhiav ib tug ntxhais los ua poj niam.
nws mus txog ib lub zos hmoob dawb, tau ntsib ib tug ntxhais hmoob
dawb. nws hais tias: "tug muam, koj sub (puas) muaj quas yawg?"
ntxhais teb tias: "kuv tsis muaj yawg, kuv yawg twb tuag lawm rau thaum
uas tseem tsis tau muaj kuv."
tub tias: "ntxim khuv leej kawg, nyuam qhuav 20 xyoo tej xwb es tug
yawg twb siv tuag lawm. ---- hav ... ... twb tseem tsi tau muaj koj es
koj tug quas yawg twb siv tuag lawm? ...... ua le, tug kws phua thaad
thab koj nyob ua ke ntawd yog leej twg?"
ntxhais: "tus ntawd los? yog kuv tus txiv os."
tub: "hav, yog koj txiv? caag koj txiv yuav hluas ua luaj?"
ntxhais: "tsis hluab thiab mas, nws tseem hlob kuv ob xyoos."
tub: "koj txiv hlub koj ob xyoos xwb, nwg ua caav ......  ua caav
...... ...... yuav ...... ...... ...... yug ...... ...... ...... ......
yug tau ...... ...... ...... ...... ...... koj txiv hlub koj ob xyoos
...... ...... ...... ...... ...... twb yug tau koj ...... ...... ......
...... ...... lawm ...... ...... ...... ...... ......        tsi paub
le lawm lauj, kuv ca le khav ...... ...... ...... ...... ......
nej puas nyeem to taub lawm? zoo luag kawg, hmoob dawb hmoob ntsuab lo
lus "yawg" thiab "txiv" txhais ntsiab tsis sib thooj naj.

nyob zoo tij laug chij,
ua tsaug ntau rua koj zaaj kwvhuam sau nuav.
thaum yang kaiyee tuaj txug tim peb, kuv tau tog nwg lug saib tsev.
thaus nwg lug txug tsev ces nwg txawm nug kuv tas "tug ntawd yog koj
puj lov?" tug nwg taw teg rua ntawd yog kuv nam/niam (peb hmoob miskuj
mas hu ua niam pog/puj). kuv xaav xaav, tsis pum qaab teb ces kuv txawm
tsis teb nwg le. kuv muab nwg lu lug "puj" ntawd xaav tau 2-3 nub kuv
maam xeev xwm tas peb cov moobsib, moobpeg, moobxauv ect.. kws nyob
tsoobkuj hu yug tug quas-puj/pojniam ua "puj".
ua le peb moob pheej has lug txaj/kwv txhiaj (tseem ceeb mas peb cov
moob leeg/moob sib) peb pheej siv "leej puj, leej zaag" nua mas "leej
zaag" puas yog tug quasyawg/txiv?
tseem tshuav "leej tub, leej roog" hab yog dlaab tsi?
ua le puas muaj moob leeg hab?
ms

yog le kwg koj has tag mas leej kwv, tim peb nuav, thaus kwg peb has
txug tug wife, peb ca le has tas "puj" nua, peb tsi tshua siv lu lug
"quas".

phooy ywg chij thiab moobsib,
neb cov kwv huam yeej txaus luag kawg. tab sis kuv xav hais tias tej
zaum yog kuv hais dab tsi yuam kev lawm es peb thiaj li los tham pem
tso dag tso luag li no. txawm li cas los cia kuv ntxiv ib zag rau
thiab.
tsaib no kuv ib tug tub kwv tij thiab nws poj niam nkawv mus tsham
nkawv niam tais cov neej tsa. muaj ib tug niam dab laug nug tus tub
ntawd hais tias "vauv, meb yog ob tug hlub (hlob) lod?" tus tub ntawv
xav ib plia zoj ces txawm tuav nkaus nws poj niam xub pwg thiab teb
hais tias "aws! tus no yog kuv tus hlub kawg los mas". thaum tus niam
dab laug paub hais tias tus vauv tsis to taub nws lo lus nug lawm tab
sis tsis xav kom tus vau poob ntsej muag, tus niam dab laug lam teb
tsis qab tsis tsuag hais tias "aus! ua le lod".
hl

kuv quaspuj yog nkauj hmoobdawb, kuv mas yog moobsib/leeg. taab txawm
wb ua neej laug quas tsug le nuav lawm los yeej tseem naj nub yuam kev
vim lub suab lug has tsi meej.
muaj ib nub kuv quaspuj su huv tsev, kuv ua num tom restaurant. kuv lug
txug tsev ces kuv txawm lug nyob ntawm rooj sofa saib tv, tsi moog dlaa
dlej ces quaspuj txawm has tas "ua cas yuav lug nyob tuab nam tsw lab
quas lawg le koj? ca le moog hle khaub ncaws es moog dlaaj dlej taag
maam lug nyob maj!" kuv xaav zoj tas ua caag es kuv ib txwm yeej tsi
tsw lab le nav, ua caag yuav has le ntawd? kuv txawm teb nkaus tas "aub
yau!... luas tej nuav ib txwm yeej tsi tsw lab le es ua caag yuav has
le ntawd?" quas puj maam tsaa hlo suab luag... nwg maam has tas kuv has
tas koj tsw tsw laab nua nawj...
ms

ms,
lab and laab ho txawv le caag mas? to me, lab is lus hmoob dawb and it
has two meaning. it can define as red or monkey same for lus moob leeg,
isn't it?

chijtsab,
cas es tej xeem hmoob yuav txawv ua luaj li. nws puas txhais tau li cas
thiab piv li cov xeem no nas:
awb, aim,luj
yog nws muaj meaning li cas no sim thov qhia peb sob yom.

xeevlaug, zoo sab rov tau pum koj tuaj faib tswvyim nrug peb dlua
tshab.  xaav paub tas cov xeem kws koj tau sau ca huvqaab nuav yog tawm
suab le caag tag.  xws le lub xeem liwj hab liaaj, puas yog tawm suab
li-wj hab li-aaj/lia-aj, tamsis koj muab sau uake ua compound word lawm
xwb?  los yog nwg muaj nwg dlua ib lub suab kws cov tsajntawv nam rua
cov rpa kws peb siv taamsim nuav tseem tsi tau muaj rua xwb?  puas yog
koj siv tug tsajntawv nam "iw" kuam tawm lub suab "i" hab "w"
thoojtxhij uake.  puas yog xaav kuam "iaa" tawm suab "ia" hab "aa"
uake?  yog tas qhov tswvyim ob yog koj lub homphaj thaum xwbthawj, puas
yuav zoo yog peb lug sibkoom tswvyim tsim cov tsajntawv nam rua rpa kws
peb najnub siv nuav kuam muaj lub suab rua cov suab kws peb xaav siv
tag-tag thaum xubthawj hov?
uatsaug uantej rua cov tswvyim kws koj tseem yuav faib tuaj ntxiv.
moob lajleeb

xejthim,
yeej yog le koj has mas. tawm sis nwg has tas kuv "tsw lab" nuav ces
kuv txawm xaav tas yog tsw lab txuab le tej neeg ib txha tsw huv qhov
tsus/tsos nawj... qhov tseeb mas quas puj has tas tsw laab (smell
restaurant), tsw qej, tsw dlog, tsw zaub mov, le ntawd..
ms

ok, i see....koj lo lus "laab" yog hais lus nplog lawm ne yuam, kuv xav
tsis txog lo lus nploog ntawd thiab thiaj li nug koj li ntawd. thanks
for clarifying the term!

"de mis" thiab "mos mis"
tej yam uas peb tham txog hmoob tej lus sib txawv no, tsis yog ib hom
hmoob twg ho mus thuam txog lwm hom hmoob, es yog txhais tias hmoob tej
lus muaj ntau muaj tob, peb yuav tsum ua tib zoo kawm.
zaj uas piab txog "txiv" thiab "yawg" ntawd kuj zoo luag kawg thiab,
hnub no rov qab piav ib zaj hais txog "de mis" thiab "mos mis".
muaj ib tug tub hluas hmoob dawb mus ua si txog lub zos hmoob peg, cov
ntxhais hmoob peg hais rau tus tub hluas hmoob dawb ntawd tias:
"yawm dlaab, ca kig (txhais: lus hmoob dawb hais tias tag kis)thab peb
mug (hmoob peg tsis hais ua "moog", es hais ua "mug") dle mig."
tub hluas hmoob dawb xav tias, ua cas yuav kom kuv nrog lawv mus de
mis, ces nug tias:
"hais dab tsi? de mis? mus ... mus ... ua ... mus ... qhov twg..."
ntxhais hmoob peg hais tias:
"mug dle mig! mug peg tsoob dle mig!"
tub hlua xav tias, cov hmoob no cas yuav tso tshav ua luaj no, tseem
kom mus pem tsoob thiab de mis.
hnub tim ob, tus ntxhais tias:
"yawm dlaab, mug dle mig lauj."
hais tas, muab kawm rau tub tub hluas ev zoo es mus peb roob lawm.
mus txog pem roob, ntawm ib plag teb pob kws, cov pob kws siab daj tas,
tus ntxhais hais tias:
"yawm dlaab, dle mig las maj!"
"de ... de ... ua li mas." tub hluas txav zus rau ntawm tus ntxhais.
tus ntxhais tias:
"txawm nyob qhaiv ko (qhov ntawd) dle, ua le nav, ua le nav, dle maj!"
tus tub pom tus ntxhais pheej ntais ntais pob kws, cia li ntais li tus
ntxhais thiab.
ib tsam tsaus ntuj, ob leeg ev pob kws rov los tsev, tus tub hluas sab
sab, mis tsis tau de, tseem pab luag ntais ib hnub pob kws, xav xav
tsis thoob.
thaum noj hmo, tus ntxhais hais tias:
"yawm dlaab, koj kab txug sav (koj puas sab), nyob tsaam tsaus ntuj koj
haj yav thab peb mos mig."
tub hluas hnov tias tseem yuav mos mis, lub siab ho zoo nyob me ntsis
tuaj.
noj tas hmo, tus ntxhais ho txib tus tub dhas dhas ib hmos pob kws ua
tes sawv hlwv tas.
tus hluas chim chim tias, cas hais de mis tsis tau de mis, cas hais mos
mis tsis tau mos mis, tseem txib txib yus ua ua ib hnub ib hmos hauj
lwm!
lus hmoob peg, hu "pob kws" ua "mig", hu ntais" ua "dle", hu "dhas" ua
"mos".
cov kwv tij neej tsa phooj ywg hmoob uas nyob tim as mes lis kas teb,
hnub qab nram ntsis nej tuaj tsham suav teb, tsis txhob pheej niaj hnub
mus ua zog, nrog luag ntais pob kws thiab dhas pob kws li ov!!!!

thaum ub txiv plig nyiaj pov lawv tsim ntawv hmoob nyob los tsuas teb,
lawv tsuas xav txog siv nws los sau lus hmoob xwb. tab sis tom qab no,
hmoob paub lus suav lawm, paub lus nplog lawm, paub lus thaib lawm,
paub lus mes kas lawm, paub lus fab kis lawm, mas tau pom hais tias,
cov tsiaj ntawv no tsis txaus siv, li mas thiaj li lam siv ob peb tug
tsiaj ntawv sib txuas los sau ib lo lus.
tej lo lus uas kuv sau ntawd, thaum sau ua ntawv suav yuav tsum yog:
liang = li-aaj
liu = li-wj
ua tsis tau cas, tsuas zoo siv li no xwb, thiaj li sau tau lo lus
ntawd, yog kiag kawm tas "li", ho mus txuas kiag lub suab "aaj" ntag.
ho hais txog tej lo lus "awb", "aim" .... mas nws yog kiag ib lub suab
lus xwb, txhais tsis tau tus ntsiab dab tsi li.