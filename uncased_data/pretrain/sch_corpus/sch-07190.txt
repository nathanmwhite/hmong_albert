cov kwv tij phooj ywg hmov tsua txhua tus, puas yog peb hmoob txhua leej txhia tus tsis tau tsim txog txoj kev ua noob neej zwm rau hauv daim av luaj pua no li?
yuav txog thaum twg hmoob mam xeev tsim ras los nrog luag pej kum haiv ua neej sib koom sob koom sim?

nej twb pom tias ib txhia hmoob tub txawj ntxhais ntshe ua muaj zoo laj lim tom fab tob tuaj hauv no yog teeb thaj tim ntim tswv yim tuaj saj sim seb nywj keeb kev ua neej ntawm hmoob nyob rau tiam 21 no txog theem twg lawm?
tab sis thaum muab ncej lus txo los sib laub thiab sib tshoj cov nyom ntxov quav niab tuaj, thiaj pom tias hmoob tseem poob qab deb heev hais txog txoj kev ua neej tawm lam cum nrig li luag lwm haiv neeg.
tshab txhais tau tias, hmoob feem coob (tsis hais laus hluas) tseem nyiam txoj kev ua neej kaw rooj nti-cia ua neej sib hlub sib hwm ntawm kev ntoj kev thuv hauv yim neej hmoob xwb.

li no, thaum ib txhia kob sam nthuav ncauj lus tham txog qhov phem dhau qhov zoo hauv txheej keeb puav vis (keeb kwm) hmoob yav dhau los, thiaj muaj kev txheem ceeb los sis iab siab ntsim plawv raug rau ib cov vim lawv tsis tau pom dua tej kev sib cav zoo li no dhau los ntawm nywj keeb hmoob kev ua neej hlo li.
yeeb vim li no, ib txhia npoj yaig thiaj li sawm tsis taus thiab yuav tsis nyog tej lus uas sawv daws sib pauv mus los kiag li.

yog raws li kuv soj ntsuam peb kev sib tham hauv no los tau 2 3 xyoo no xwb ces cov kwv tij phooj ywg lau, ntshe yuav noj siav noj zog thiaj li yuav txhawb tau kom hmoob nce ib theem siab zog no ntxiv mog.

ntshe sawv daws ib txhia yuav qaug zog lia tsis xav tuaj khoom rooj ncauj lus ntxiv li lawm.

nod yog kuv li kev xav xwb.
seb nej leej twg ho pom txawv li cas no ho nthuav tuaj ntxiv.

neohmong nyob zoo phooj ywg neohmong: kuv twb xav tias koj yog ib tug tawv kawg hauv sch no, ua cas twb thev txog tav no es tseem yuav hle lub nra pov tseg thiab nas?
txhob maj tu siab mas phooj ywg.
me tub me nyuam tsis qw es, yuav ua cas kom lawv niam lawv txiv ras txog mas yuad?
tsis ua twb ua txog tav no, yam zoo yam phem txhia leej txhia tus yeej tau tawm tsam los txog lub zim txwv no lawm.
txhob maj tas kev cia siab mas yuad?
koj kuj yog ib tug ua muaj feem ntau nyob hauv sch, muaj zoo tswv yim hais qhov tseeb tsis ntshai tub qaug leej twg.
sawv daws yeej tawm tsam txaus kawg nkaus lawm.
sib ntsuas kub los them txaus heev lawm.
lub sij hawm no, nyias yeej paub nyias li kub ntse txog txij twg lawm yam li cua daj cua dub twb ntaug lawm.
yeej yog lub caij peb hmoob sawv daws rov los thim xav thiab los sib hwm nrhiav lub neej tshiab rau peb hmoob taug, tsis hais hmoob nyob lostsuas, fab kis, usa, Â….

yam tseeb thiab cuav, sawv daws yeej paub zoo huj sim lawm tsis tas yuav cam ntxiv lawm raws kuv xav.
tej zaum peb kuj yog tham tau ib nyuag dhau ciam zog lawm.
tiam sis kuv xav tias peb yeej khiav tsis dhau peb lub npe hmoob no yom npawg charlie, ib leeg yeej zam txim tau rau ib leeg xwb yom?
niaj hnub no, peb yawg hlob vp twb tsis hais txog qhov yuav mus ua teb ua chaw ib los ntxiv li lawm.
xam tias txoj kev yuav mus ua teb ua chaw ces muab tsuj tuag nthi hauv qab xib taw txhob npau suav ntxiv lawm.
human right?
yeej meem cia tus muam laura xiong ua mus, qhov no tsis yog ib qho phem kiag li.
peb yuav tsum tau muaj ib pab zoo li no, tiam sis yuav tsum muab qhov tseeb los hais xwb ces zoo heev lawm.

zaum no tseem tshuav peb yawg dyd lub zeem muag uas feem coob tseem yuav tau, tsis hais cov sab hauv los sab nraum teb chaws lostsuas.

tsis hais hmoob los yog lwm haiv neeg, feem coob tseem txais tau yawg lub tswv yim raws li kuv soj ntsuam los txog rau niaj hnub no.
qhov ua nom, yawg yeej tau hais tias yawg tsis ntshaw ua nom hlo li.
qhov yawg ntshaw tsuas yog xav kom hmoob kawm txawj ntse txawj sib pab tsa lub npe hmoob nce mus ib theem ntxiv.
txawm peb xav rov qab mus ua nom npaum li cas los tsuas yog ib txoj kev npau suav xwb raws kuv xav, tiam sis peb muaj peev xwm yuav pab tau peb cov kwv tij hmoob nyob txawv teb chaws kom muaj noj muaj haus muaj lub peev xwm nrog luag txhim kho lub teb chaws.

ntsiab lus: tag nrho peb txhua tus uas tau khiav tawm mus rau txawv teb chaws tsis hais tus kawm tiav feem dab tsi, peb muaj feem yuav los txhim kho peb hmoob ua tseem txom txom nyem nyob rau tom qab.
yog yuav hais qhov nqaim, tsim nyog peb cov tub txawj ntxhais ntse ua kawm ntawv qib siab (ba, bs, jd, ed, md, phd) lub luag hauj lwm uas yuav los nrhiav ib hauv kev pab peb cov hmoob lub neej kom zoo ntxiv.
txawm li cas los kuv ntseeg tau tias lawv cov no yeej soj ntsuam peb tej me kev sib tham hauv no.
hais tsawg los lawv tau taub ntau.
phooj ywg neohmong thiab tus muam maiv nas thiab txhua tus hauv sch no, nej puas xav tias txog lub sij hawm lawm uas tsim nyob peb cov tub txawj ntxhais ntse yuav tau los sib tuav tes nrhiav kev pab peb cov kwv tij hmoob nyob rau tom qab?
tus phooj ywg zoo twb propose rau dyd lawm thiab.
thaum twg peb tus muam maiv nas (m.
m.
lee)thiab laura sib tuav tes lawm ces, charlie thiab newhmong mas yeej tsis nyuaj hlo yom puas yog phooj ywg neohmong?
xav kom peb cov tub txawj ntxhais ntse hais ib suab xwb ces txoj me kev yuav fab li cas los yeej tsis nyuaj hlo li.
tus muam maiv nas thiab phooj ywg neohmong, neb puas kam ua ob tug los ris lub nra no mas?
peb yuav tos kom vp, dyd, thiab coob tus ua tij ploj tag mus es mam ua los?
raws kuv pom mas, gvp thiab dyd paub ntau yam uas peb feem coob tsis paub.
tsawg tus thiaj paub dyd lub zeem muag xwb.

yawg los kuj tseem tshuav qub phooj ywg tseem ceeb nyob rau lostsuas teb, cheem yawg tseem zoo li tus choj tuam rov mus rau teb chaws lostsuas tau.

ua li dyd, dr.
vaj sawm, dr.
vaj mib, dr.
yaj khu, dr.
pov thoj, dr.

yias lee, dr.
bruce bliatou (thiab coob tus), nej ho xav li cas?
nej yog cov ua tij paub pab phe ni lostsuas (lao culture) thiab teb chaws lostsuas zoo, nej puas xav tias yog nej lub luag hauj lwm (responsibility) thiab?

thov txim nyuag yaus hais tau ntau zog lawm, hmoob nplog ===================================================== neohmong, kuv saib koj cov ntawv mas tog lwm tug pheej laam nqov ua pluav tshauv tawm tog tab sis tsi kaam nrug koj yaam kub hlo le los koj muab nqov hab zaas tau cobxub zog lawd.
ib me pliag txawv siv qhov cuag nyuj kub twg, ib pliag txawm siv qhov cuag phim nyuj vaim tuaj ces lawv tsi tau los ze los lawv plaub twb xob tag lawm nev....
hehehehehehe...

av...
kuv los yeej xaav tau le ntawd hab tag.
tawm sis feem ntau ntxim zoo li peb nam hlub las kav xwb os..
txawm tiv cua xwb, tej thaud, tseem lov qees nev, yuav ua cas muaj taus kev vam meej?

ca charlie puab cov kws yog hmoob (noob neej) mam tuaj teb saib yog vim li cas tiag.

moobsib tij laug hmoobsib, tsis txhob to taub kuv yuam kev nawd.
kuv tsis tau npaj siab yuav los tseem zam, hos kub, thiab nqov xom lees (cobxub) kiag li nawd.
qhov kuv tau nqov thiab nyooj ntawd yog siv lawv (kubxaj) li suab nyuj nqov thiab suab phim nyuj vais nyooj rov rau lawv xwb, xav tias tsis yog ua hom khaj xom lees kiag li no.

hmoobsib, yog peb hmoob lam txawj xav li koj ua tij xwb mas peb ntshe peb yeej muaj kev vam meej mus deb lawm os.
tab sis peb hmoob ces lub siab tseem coj li ntu peb nyob tuam tshoj teb thiab ntu peb nyob looj ceeb xwb, yog li ntawd kuv thiaj li tau hais tias ntshe yuav noj siav noj zog los txim khom hmoob.
nod kuv tsis tau txhais hais tias kuv tag kev cia siab ntawm hmoob lawm.
qhov tseeb, kuv tsuas yog xav kom hmoob xeev tsim es tsa zaj muag los saib luag lwm pem kum ua neej xwb.

neohmong hmoobnplog, txhob txhawj ma, cas kuv nyuam qhuav hais nyob li no xwb es koj twb xav tias neohmong khaub seeb tag lawm no, lod?
ntawm kuv tus kheej ces koj tso siab phluav ntag, tsis muaj qhov yuav me siab kiag li, hais txog txoj kev txhob txim kho hmoob lub neej na.

ua li sawv daws hais, kev sib tham haud no txawm tham tau dhau nom nrim/ciaj ciam zog lawm los nod yog lus tham xwb nws tsis khis, tsis hlais, tsis mob, tsis puas, thiab tsis liam sim cuag li mus siv tes taw, dej taws, thiab riam phom sib hais li peb pom cov kubxaj ua nyob tim nplog thiab nyuam qhuav tswm sim nyob pem st.
paul dhau los no.

tej lus sib cav no txawm ho hais tau sib tsoo thiab hais tau siab hnyav zog lawm los nws yog niag lus xwb, yuav tsis ua li cas.
yog li koj hais lawm, qhov sawv daws sib cav no yog vim sawv daws mob mob siab txog hmoob lub neej txoj sia, tswj xeeb yog cov kwv tij neej tsa uas tseem tab tom raug kev txom nyem tim hav zoov.

kuv to taub koj cov "ntsiab lus" meej kawg kiag, xav kom txhua tus pom li koj hais ntawd ces nyaj hmoob yuav tsis raug teeb meem ntxiv lawm.

kuv ruaj siab hais tias hmoob cov tub txawj ntxhais ntse yuav tsis lam tso lub npe hmoob plam yooj yim kiag li, tab sis lawv yuav tsis kam mus raus tes koom rau tej yam hauj lwm qab rooj qias qias neeg li cov kubxaj tau ua rau hmoob 30 xyoo dhau los hlo li ntag.
ntxiv, kuv ntseeg hais tais cov tub txhawj ntxhais ntse teg num uas lawv yuav los pab txim kho hmoob no lawv yuav tsis kam los tham qhia hmoob ua ntej lawv yuav nqis tes vim tias yog lawv los tham ces lawv yuav mus tsis txog lawv lub hom phiaj kiag li, ntshe lawv twb yuav tsum ntog ua ntej lawm.
yog li no, hmoobnplog, koj tsis txhob txawj xeeb kiag li sawv daws yeej meem rau rau siab nyias leg nyias teg num ntawm nyias xwb ntiag ua ntej kom sawv daws cia taus loj hlob tso mam li sib sau los sib npuab thiaj yuav ruaj qoos khov mus tag ib txhiab ib txis.
nco ntsoov tias tsis txhob ua thiab coj li cov laus es ib tug nom hmoob ces los kav hmoob ib nyuag ntu xwb ces coj tsis haum pej xeem hmoob cia li ua rau hmoob sib tawg ua sab ua sua, qho no peb txhob coj li ntawd ntxiv ib zaug kiag li lawm.

xav kom sawv daws to taub hais tias lub luag hauj lwm yuav los txim kho hmoob no tsis yog neohmong, mainas, los sis hmoob cov tub txawj ntxhais ntshe los leg thiaj li yuav tau xwb, qhov tseeb yeej yog peb hmoob txhua tus nyias muaj nyias feem xyuas ntiag tug los nta tej dej num nplua mia thoob ntuj mas hmoob thiaj li yuav nce tau ib theem.

tsis txhob ua li tej laus es koj tos kuv, kuv tos koj, txog kawg ces sawv daws plag tag tsis tau dab si.

kawg no, thov txhob tos lawv cov no: "dyd, dr.
vaj sawm, dr.
vaj mib, dr.
yaj khu, dr.
pov thoj, dr.
yias lee, dr.
bruce bliatou (thiab coob tus)" seb lawv ho xav li cas hais txog txoj kev txim kho hmoob lawm?

qhov tseeb ces peb hmoob txhua tus nyias yuav tau peem yias lub peev xwm tag zog mus li ntag.
tiam sis kom sawv daws nco ntsoov li kuv twb tau hais ntau zaum rau hauv sch no lawm tias, txawm yog leej twg yuav nrhiav txoj hauv kev twg/zoo li cas los/mus pab hmoob los thov tsis txhob dag txias hmoob rov sib tua hmoob, siv hmoob roj hmoob siav, yuam hmoob ua txoj kev phem kev qias, huab hmoob noj dag hmoob haus, tsim teeb meem kev kub ntxov rau hmoob, qhia kom hmoob rov sib ntxub hmoob los sis kom hmoob ntxub ntxaug lwm haiv neeg, kom hmoob mus thab plaub ua yeeb ncuab nrog lwm haiv neeg, thiab cais hmoob kom hmoob sib tawg.
piv xam, yog leej twg nyiaj ntxeem uv thuv ua tau li teev lis lawv pab ua (yog muaj tseeb li hais tiag) ces yog ib qho zoo rau hmoob heev li ntag.
txawm leej twg yuav nyiam hais li cas lub sij hawm no los xij, tsuav yog txog kawg yus teg num tsis muaj qhov qaij ntxee sav tsam hmoob thiab tsuav yog yus teg num tsis txhob xeeb teeb meem rau hmoob, tab sis yus yog xeeb tau pab hmoob xwb ces hmoob luj neej yeej yuav zoo zuj zus mus lawm yav tom ntej.

raws li kuv xav xwb na.
thov txim muab hais tau ntau zog lawm.

ua tsaug, neohmong neohmong: peb muaj ib tug yawg - hmoob nyablaj 30 xyoo, tawv ibyam li koj ntag tabsis thaum kawg nws ua ibsiab los thawj peb cov kwvtij tog.
nws tus tub tsam-no nyob n.
carolina.
nws tau los tua ib tug nyuj thov peb cov kwvtij zam txim thiab kom hlub nws tsev neeg.
yog pev zoo li cov kwvtij lpdr ces ntshe nws tsis muaj hnub pom ntuj kag, tabsis peb zamtxim rau nws vim nws yog peb tsob hmoob thiab nws tawm los ntawm lub siab ncaj ncees.

koj los txhob poob siab.
yeejmeem tawm los.
ua neeg nyob ces cov coob mus qhov twg yus yuav tau mus qhov ntawd xwb.
tejno yog peb lus sibcav xwb koj tseem muaj chance dua peb cov kwvtij uas thaud coj nplog liab tuaj raws peb saum roob phubia.
kuv cem, cem koj los yog vim xav kom peb hmoob suav-daws nrog luag zoo xwb.
kuv zoo siab koj rov los hais zoo.

tejtsam kuv yeej tu siab nrho lawm hais tias cas koj twb noj tom togno hlob, tabsis koj tseem heev tshaj cov kwvtij 30 xyoo lawm thiab.

txawm licas los yeej hla tsis dhau.
ronald reagan said, "those who do the right things will prevail."
yog koj rov los npuab peb lawm peb yeej yuav zoo xwb.

welcome back, my friend.

charlie kuv tsis xav tias hmoob tsis xeev, kuv xav tias hmoob yeej xeev meej pem heev lawm tab sis peb nyiam ua npau suav ruab hnub heev xwb.

peb tsis nyiam tham lub neej yuav ua (plan for tomorrow) rau tag kis, tab sis peb niam yws (complain of yesterday) lub neej nag hmo.

neohmong, kuv nyeem koj cov lus thiab pom pom hmoob xwb kuv kuj ntshai hmoob lawm thiab tiag.

hmoob yeej xeev heev lawm tabsis tsam no tsis paub tias sov hmoob mus do txuam dabtsis ntxiv lawm...
hmoob lub neej thiaj tsuam xyuam xws li npua noj yeej lawm.

sidnie phooj ywg charlie: kuv xav mas koj xuas tsis raug yawg neohmong lub ntsiab lus kiag li.

yuav tau mus kawm ntxiv.
ua li npawg, koj hais kom neohmong los npuab koj pab no, ua li nej pab ho yog pab twg?
yog tseem yog neohome, ces yawg yeej hais tias yawg yeej tsis npuab pab uas dag pej xeem nyiaj kiag li laiv.
tsam no neohome los piam sij tag tsis muaj tus qab ntxhiab dab tsis li lawm.
ntshai koj ho mus tsim tau ib pab los yog ib khab nab tshiab xwb lod?

hmoob nplog ======================================================= charlie, hmmmm....
yog tiag mas cia kuv ua tus caw koj rov los koom peb hauv sch no dua ntshe yuav zoo saib zog pob, yuam?
tsis ua li cas, zoo siab qhov koj ho rov peem peem tuaj tswm tus me ntsej muag mluas mluas hauv no dua.
tsis thas txaj muag thiab leem cai li ntag, haud no los yeej yog koj vaj koj tsev tib yam nkaus nawd.

koj rov pib tau ib lub topic (kev "zam txim vs.
tua neeg") kub kawg kiag rau wb (charlie and neohmong) rov los sib cav dua yuam.
cia wb pib tau mus, ncej lus yog tham taw nraim rau kev "zam txim vs.
tua neeg": koj qhuas tias nej cov kubxaj mas zam txim rau cov kwv tij hmoob nyablaj 30 xyoo no laid yuam, txhais tau hais tias nej tsis tau tua ib tug kwv tij nej tsa hmoob uas tawm los hwm (lua/nyoo) nej tog kubxaj li yod.
zoo kawg, koj khav qhub tias koj thiab koj tog kubxaj mas muaj keeb puam huv (clean record) kawg nkau li tsis tau tua neeg li no nawd.

yog lawm, tus kwv tij hmoob nyablaj 30 xyoo ntawd mas yog muaj hmoo kawg thiaj li tsis raug nej cov kubxaj qaij siav (vim yog muaj lub ntuj thiab poj koob yawm txwv pov puag nws thiab nws yeej tsis muaj txim txaum dab tsi, tej nws tau ua dhua los ntawd yog kev tsov kev rog xwb, yog li ntawd nws thiaj tis tuag rau nej tes xwb).

charlie, ua ntej wb yuav rag txuj rag ci ntos nthuav txog nej cov kubxaj lub qe tias nej dawb huv li cas rau li cas, koj sim los teb pub rau peb txhua tus paub seb tog twg yog tog tua yawg nom tooj yaj?
yog koj qhia tau tias yog leej twg tua yawg nom tooj ces kuv txawm qhuas koj thiab muab koj saib rau lub sam xeeb ntag tiag, hos yog koj tsis kam lees tias leej twg yog cov tua nom tooj pov tseg no ces tsis txhob nrog kuv tus neohmong no sib cav txog zaj no ntxiv (cia li zauv koj lub qhov ncauj ruaj ruaj) tsam koj txiv, neej saub ho rho khauj tsiav rau koj taub hau nawb, zoo li koj hauv pliaj do deb diam tos.

qhia kiag rau peb sob, leej twg yog cov tua nom tooj yaj, charlie?

neohmong neohmong, ua cas koj tseem hais li koj?
koj twb yog hmoob thiab nev?
kuv ntseeg tias koj xeev ntev los lawm no laiv.
nyob rau hauv no koj twb siv ib co lus hmoob tshiab uas koj xeem tsim tawm ntawm koj tus kheej los rau hmoob siv; muaj qee lo lus hmoob tshiab uas koj tsim tau kuj xis siv kawg ne.
nais phoo vaj pov sawv los ua hmoob thawj tug nais phoo hos doctor yang dao twb peem peem mus ciaj hmoob thawj tug doctor ne, koj hais nkawd puas tau xeev mas?
lo lus no koj yuav tsis kam teb, vim teb li cas los yuav txhaum tag nrho.

yog hais ces yuav tshawv txheej.
thaum lav thab npas nplog tsis tsim tsev kawm ntawv kom txhua rau hmoob tej zej tej zos, tsov rog nrov doog diaj, los vaj pov twb tsim kom tau tsev kawm ntawv txhua rau hmoob tej zos kom menyuam hmoob muaj cib fim nrog luag kawm ntaub kawm ntawv.
tej no kuv xav hais tias vaj pov xeev lawm laiv.

doctor yang dao los yeej xeev tib lub sij hawm ntawm lawm thiab laiv.

thaum doctor yang dao mus kawm ntawv rau fab kis teb rov los rau los tsuas, dr.
yang dao tau sau ntau zaj yas suab.
muaj ob zag kuv nco tau meej yog zaj ib lub neej tshiab thiab zaj sib pab ciaj vaj.
ob zaj nkauj no muaj ntsiab lus tob kawg li, tab sis xyov doctor yang dao puas nco qab txog nws zaj nkauj no lawm.
yuav phua lub tsib ces yog dyd hais rau sawv daws hais tias,"ua li kuv hais tab sis txhob ua li kuv ua" no xwb.
tos kuv hais li, ua cas dyd thiab gvp nkawd thiaj tsis sib pab li dyd zaj yas suab sib pab ciaj vaj es thiaj tseem ua miv thiab dev ib tug ntxi kaus nyas rau ib tug xwb mas?

neohmong yog koj xeev lawm thiab no koj kuj tuav tes nrog cov kubxaj thiab charlie kiag rau peb sawv daws saib los pob, yom?

paul moua --------- neohmong thiab tsoom phoojywg, qhov tseeb yuav tau noog yus seb thaum twg yus mam xeev?
kev xeev yuav tsum yog pib ntawm kuv thiab koj.
kuv yeej tseem noog kuv tus kheej tas zog hais tias kuv ua tau dab tsi rau tsoom hmoob uas yuav nyob mus ntev lawm yam tom ntej rau qhov zoo?

muaj ntau yam peb txhua tus ua tau pab peb haiv: - txhob ua neeg phem - ua neeg zoo - txhawb tus xav ua zoo lub zog - saib luag muaj nqis ib yam li yus xav kom luag saib yus nqis - muaj kev zam - muaj kev qhia - etc...

nco ntsoov hais tias cov uas tseem paub hmoob ces yog peb cov niaj hnub tuaj sib cev lus hauv no xwb.
peb cov me nyuam ces twb yuav luag tsis peb lus lawm.
qhov lawv yuav ceev tau peb haiv yuav tsum yog peb txawj cob lawm tiag.

yias paul, muaj 3 tug paul/pov/pos diam kuv tsis paub tias koj yog tus twg tiag, li cas los kav liam.
koj yeej ntsiab raug chua lawm ntag.
tej lus uas kuv tau hais mus los hauv no tsis yog kuv tsim tshiab ntawm kuv tus kheej, qhov tseeb, cov niam lus no hmoob yeej muaj tseg lawm tab sis yog hmoob tsis siv lawm xwb.
vim kuv tsis txawj ntawd askiv zoo, yog li ntawd kuv thiaj li siv lus hmoob xwb.

hais txog kev xeev tsim, koj hais yog lawm peb txhua tus yeej tseem pw tsaug zog xwb.
hais txog ntawm vp thiab dyd nkawv kuv yuav tsis tau kam hais kiag tias nkawv xeev tsim lawm no nawb.
ntu uas peb tseem nyob looj ceeb ces nyaj nkawv lias peem peem tswm saum npoo av (yeej tsis vwj nkawv txheej li) ib nyuag theem tab sis raws kuv xav mas nkawv yeej tsim tsis tau nto meej kiag li.
yog tias nkawv tsim meej koj hais ntawd, ua cas nkawv ho tseem tso hmoob nyob quaj ntsuag ua sab ua sua, cim laj xeeb tshaj, mas thaum teb chaws nyuam qhuav poob es nkawv khiav dhau tuaj rau sab ntuj no lawm nkawv tseem dag rov mus kom hmoob sawv tiv thaiv tua nplog liab es nkawv yuav rov mus kav lub teb chaws nplog, li no koj hais tias nkawv xeev tsim meej lawm no lod?

lwm sim tom qab no dyd ho ras xeev meej zog ces yawg thiaj li tso tes tawm ntawm vp lawm.
txawm li ntawd los, nkawv yeej tseem ua npau suav txog nkawv lub neej ntu nkawv kav nyob looj ceeb nkaus xwb, yeej tsis tau tsim tias ziag no tsis yog nyob looj ceeb lawm, nkawv yog nyob usa lawm.
qhov no yuav qhuas tsis tau tias nkawv xeev tsim kiag li nawd, raws kuv xav na.

ib txhia hmoob pom vp kiv nta dej num, siv nyiaj txiag, thiab yuam hmoob ua tub rog yam li muaj hwv cheej tshaj lij kawg thiaj hais tias vp xeev tsim lawm no tab sis tam kuv tus no xav mas tej hmoob pom ntawd tsis yog vp tsim tawm thiab muab tau los ntawm yawg tus kheej kiag li, qhov yawg ua tau ntawd yog los ntawm us$$$$$$$ uas cia ncuav tuaj muas hmoob cov roj ntsha mus thaiv nyab laj qaum teb nkaus xwb.

tej kev hmoob pom vp ua cuag li yees siv, piv txwv, muab nyiaj pub niam txiv pej, tsim tsam tsev kawm ntawv tsev kho mob, thiab ua tsov ua rog ntawd yog los ntawm cia lub tswv yim nkaus xwb.

paul, kuv tsis tau hais tias kuv xeev tsim lawm no nawb.
kuv hais tais yuav txog thaum twg hmoob mas li xeev no xwb.
qhov yuav mus tuav tes nrog charlie thiab cov kubxaj mas tsis muaj teeb meem thiab tsis cov nyom kiag li, tsuav yog lawv tsis mus dag hmoob ua tsov ua rog nrog nplog ntxiv lawm xwb ces lawv tau neohmong mus nrog lawv team lawm xwb.
tab sis yog pheej tseem coj li niaj hnub no es txiv dag tag los tub tseem sawv los dag ntxiv thiab mas ntshe yog ua npau suav tuav tes nrog neohmong xwb laud.
tsis hais neohmong ib leeg xwb na, kuv xav tias yog lawv coj li niaj hnub xwb mas tag nrho hmoob cov hluas yuav tsis nrog lawv tuav tes li pob.

neohmong yia, koj hais raug kawg kiag.
kuv tsa ntiv tes xoo rau koj lawm.

neohmong neohmong: zam txim thiab tsis zam los niaj hnub no peb tej kwvtij hmoob nplogliab 30 xyoo tuaj xyuas peb ua npoj ntws.
peb ua plig khi-tes thiab tseem pub nyiaj nto phav rau lawv yam lawv yeej tsis tau pom dua ibsim los ntawm cov lpdr li.
tsis tas lino xwb, lawv tej tubki tseem yog peb tos huv tibsi tuaj mus kawm txuj kawmci.

lawv twb thim xav tag lawm qhov ntau thiab thiaj paub hais tias tog twg yog tog vam-meej; ua licas koj tseem ho yuav tig rov qab.
txhob rov qab nawb!
kuv thov cheem koj tiag, tiag!
rov tsis nyog li.

peb cov no txawm tsis zoo los kawg nej raws qab tuaj nrog nyob lawm ces leejtwg yuav khav licas los khav.
nplogliab zoo, zoo tabsis hmoob tos tsis nyhoo thaum muaj kev tawm ces ua li yawg vas hais lus taum, "nej tus hais mus tus qhua, los peb nyias yuav ua txiv kauv tu hlua.

nej tus qhuas mus tus hais, los peb nyias yuav qiv kauv txhais."
nej puas yuav khiav mus caum nplog liab ib sim neej mas yuad?
muab hais yooj, yooj yim lino rau koj xwb.

hais txog ntawm yijlaug nomtooj yaj.
koj thiab dyd ntaus nqi hais tias kuv txiv thiab hlob vwj mais yog ob tug tso thai ntes no puas yog?

nyob thai teb es leej twg thiaj yuav pab tau.
koj hais ntau ces thaib xyuas koj ua ntej.
nyob ntawm yijlaug nom tooj case.
thaum ntawd kuv tseem yau, tabsis yeej hnov hais tias ib cov kwvtij hmoob nyob fab-kis yuav xa nyiaj los mus tua kuv txiv lawv pov tseg, tabsis colonel suav yaj cheem kom xyuas qhov tseeb tso ces lawv thiaj ncua.
yog muaj tseeb ces kuv txiv twb tuag lawm.
kuv paub hais tias dr.
yang dao neb yuav muab qhov no coj los lwv kuv; tabsis kuv tsuas hais li muaj thiab muaj li hais.

yog tsis tseev los neb kuj coj neohome rov qab mus nce court dua ib zaug ntxiv rau ntiajteb ntsia hmoob sib tog.
kuv tsis tau yuav tuaj represent leejtwg tug; kuv muaj kuv tug.

nej muaj pluaj siab hlub hmoob tiag ces tig los peb tuav tes ua ib ke kuv thiaj qhuas nej.
united we stand, apart we fall.
sib pab ces peb ciajvaj; sib ntaus ces peb ciajkhaub.

charlie charlie, lwm yam lus mam li los teb koj tom qab.
ua ntej no kuv thov ua tsaug ntau rau qhov koj los lees thiab paim kiag lub ntsiab lus rau hmoob paub tias yog vim li cas neohome thiaj li tua yawg nom tooj yaj pov tseg.
charlie, nyias nco nyias me lus mog, nod yog koj li lus tod "thaum ntawd kuv tseem yau, tabsis yeej hnov hais tias ib cov kwvtij hmoob nyob fab-kis yuav xa nyiaj los mus tua kuv txiv lawv pov tseg, tabsis colonel suav yaj cheem kom xyuas qhov tseeb tso ces lawv thiaj ncua.
yog muaj tseeb ces kuv txiv twb tuag lawm.
kuv paub hais tias dr.
yang dao neb yuav muab qhov no coj los lwv kuv; tabsis kuv tsuas hais li muaj thiab muaj li hais."

txawm yuav nrho 12, 24, 36 las mus muas kom neohome lees txog tias lawv yog cov tua yawg nom tooj yaj los lawv yuav tsis lees kiag li, tab sis hmoov zoo uas dab (yawg nom tooj tus ntsuj plig) qhib neohome cov tub ki qhov ncauj es yawg charlie (me nyuam neohome) thiaj li los qhia rau peb sawv daws paub.

hahahahahaa...
kuv, neohmong lam nruab xwb no tab sis cia li noog tau qhov tseeb tiag tiag lawm.
charlie, kom koj yeej meem nyab xeeb rau ntawm dyd thiab neohmong nkawv mog, nkawv tsis yog tswv tsab tswv txwv ces nyaj nkawv yuav tsis muaj feem coj neohome mus nce tsev txiav plaub tau, tab sis yog yawg nom tooj yaj tseg tau me nyuam qaib cuas luam no nyaj ziag no lawv yuav loj phlis plaub tiav poj tiav lau lawm ne.

charlie, thanks again, this is how politic plays, huh...
i got you this time.

neohmong dear charlie, kuv xav hais tias neohome tua nom tooj los yeej vim yog dab nyeg qheb ncauj thiab.
tus pib tawm ncauj kom tshem nom tooj ces yeej yuav tsum yog gvp vim nom tooj mus tsib nqe ntawm gvp vim thaum gvp ntiav nom tooj mus tua niam ntawv, gvp them tsis tas rau nom tooj.
thaum tuaj txog thaib teb, nom tooj mus tsib ces nom tooj thiaj tuag lawm.

nom tooj yog gvp tus sharp shooter in laos.
coob tus hmoob tuag txias to rau nom tooj txhais tes lawm.

yog leej twg paub ntxiv, thov qhia kom peb paub zoo tshaj no.

wty wty, ua li tej laus hais "tsis ntaus kuam los yeej pom dab" tag li lawm los mad.
twb tau 20 tawm xyoo dhau los lawm los neohome yeej tsis kam lees paub txog tej xwm qia neeg no kiag li, tab sis ziag no dab ua siab thiab qhib qhov ncauj es yawg charlie (me nyuam neohome) mam li tham tawm hais tias tos neohome tua nom tooj yaj los vim yog cov kwv tij hmoob nyob fabkis yuav xa nyiaj los tua cov nom neohome (yawg neej saub, mais, npis, vaj, neeb, xeeb, coob coob tus ntxiv) hauv vibnais lub sij hawm ntawd.

yog koj tsis tham ces yeej tsis paub li nawb, yawg nom tooj txawm yog tus vp ntiav mus tua niam ntawv yaj soob lwj ntag yuam...
wj...
wj...
wj (lawv ntiav yaj tua yaj yom, tab sis txog kawg los kuj tsis dim rau lawv tes thiab; qias neeg kawg kiag yog yuav hais).

neohmong cov niag ntsej muag ruam, ua cas ib co hais tias hmoob xeev lawm, ib co hais tias hmoob tsis tau xeev, ib co hais tias vaj pov thiab yaj daus pib txoj hauv kev lawm, ib co hais tias nkawv yog quav dev xwb.

zoo li nej es ib co thiaj li mus ntseeg nplog nyab laj, ib co thiaj li mus ntseeg meskas, ib co thiaj li mus ntseeg vajtswv, txog thaum kawg tus twg los yeej raug dag tib yam, tus twg los yeej raug nyab laj muab tua, tus twg los raug meskas dag mus tuag, tus twg los mos txwv tshab plaws xwb vaj tswv tsis thaiv mos txwv li.

qhov tseeb hmoob tsis muaj good policy kiag xwb.
yog thaum twg hmoob muaj rules, laws, policy thiab follow lawm ces hmoob mam li xeev thaum ntawv hos tsis li ces hmoob yeej yuav mus txog qhov twg.

niaj hnub niam no hmoob twg pib tawg zuj zus mus nyob rau qhov txhia qhov chaw thiab muaj ntau pab zuj zus lawm vim hmoob tsis muaj good policy xwb.

amen cov niag ntsej muag ruam, ua cas ib co hais tias hmoob xeev lawm, ib co hais tias hmoob tsis tau xeev, ib co hais tias vaj pov thiab yaj daus pib txoj hauv kev lawm, ib co hais tias nkawv yog quav dev xwb.

zoo li nej es ib co thiaj li mus ntseeg nplog nyab laj, ib co thiaj li mus ntseeg meskas, ib co thiaj li mus ntseeg vajtswv, txog thaum kawg tus twg los yeej raug dag tib yam, tus twg los yeej raug nyab laj muab tua, tus twg los raug meskas dag mus tuag, tus twg los mos txwv tshab plaws xwb vaj tswv tsis thaiv mos txwv li.

qhov tseeb hmoob tsis muaj good policy kiag xwb.
yog thaum twg hmoob muaj rules, laws, policy thiab follow lawm ces hmoob mam li xeev thaum ntawv hos tsis li ces hmoob yeej yuav mus txog qhov twg.

niaj hnub niam no hmoob twg pib tawg zuj zus mus nyob rau qhov txhia qhov chaw thiab muaj ntau pab zuj zus lawm vim hmoob tsis muaj good policy xwb.

amen
