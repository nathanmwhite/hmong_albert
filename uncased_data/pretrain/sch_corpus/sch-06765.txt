nyob zoo cov phoojywg hmoob, hais txog peb hmoob txoj kev dag (abuse the welfare system) noj ssi thiab vesfes mas kuv ntsia ib txhia yeej yog lam liam kom tau noj lawm tiag.
tab sis muaj ib txhia mas kuv xav tias txawm lawv tsi muaj ib qhov mob los yog puas lub cev uas ua rau lawv raug cai (qualified) tau txais los lawv yeej tsi muaj peev xwm (lack the social skills to survive alone) peem tau lawv tus kheej thiab.
yog li no mas kawg lawv yuav tsum qualified xwb.
xyoo 1989 muaj ib tus pog hmoob thov thov nyiaj ssi tau ib xyoos ntau tsi tau li.
muaj ib hnub nws txawm yws yws rau peb sawv daws mloog.
kuv thiaj hais tias cia kuv nrog nws mus nws lub court hearing saib yog vim li cas.
thaum mus txog kuj muaj ib tus lawyer tuaj tom lub organizaiton uas pab cov neeg txom nyem tuaj represent nws thiab tab sis niag lawyer ntawd yeej tsi hais dab tsi li.
thaum kawg kuv thiaj tsa tes thiab thov hais 2-3 los.
tus judge thiaj pub kuv hais.
kuv hais rau tus judge tias tus neeg laus no: 1. nws yeej tsi txawj ntawv, 2. nws yeej tsi paub daim nyiaj 3. nws yeej tsi muaj peev xwm mus yuav noj yuav haus, 4. nws yeej cuab tsi tim lub moos nws nyob (disoriented).

5. nws yeej tsi paub siv qhov cub, thiab fais fab hauv tsev.

qhov nws nyob tau tsuas yog muaj nws cov menyuam ua tu thiab pab nws thiaj nyob tau.
yog tias nws ib leeg xwb ces nws txawm tsi tuag tshaib los yeej yuav tsum tuag no xwb xwb.
npaum li no es uas cas nws haj tseem yuav tsi qualified?
thaum tus judge hnov kuv cov lus tas ces nws cia li khob rauj kom muab nyiaj rau tus pog hmoob ntawd noj.
tus case worker yeej tsi hais dab tsi.
nws tseem los ua kuv tsaug thiab thov txim tias nws yeej tsi paub txog tias tus pog hmoob no muaj limit npaum li ntawd.
thaum tus pog hmoob tau txais nws cov nyiaj nws mam tua ib tus npua ua kuv tsaug.

sis ntsib dua, rhwbliag
