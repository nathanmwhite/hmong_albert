ms, zaum no tuaj ze koj zej zog lawm yuav tau nqa kho me puas dej mus pub rau lawv haus es thiaj muaj zog taug ke.
tsuas yog ib tug hmoob mus tshwm lawm xwb ces yeej zoo lawv siab lawm os.

yias yia, kuv twb pledged tias kuv yuav pab lawv thaum lawv mus txog dc lawd no nev.
yog lawv los ncaj zog mas twb tis hais dej, kuv tseem vom qaib thiab hau ib co kua zaub iab mus rau lawv kom thiaj laj lawv siab nav...
hehehehehe..

ms ms, yog lawm hais txog ntawm cov kua zaub iab thiaj laj siab.
tiam sis hais txog ntawm koj qhov pledged ntawd kuv xav hais tias yog tos kom mus txog tim dc mam muab xwb ces tsis tas muab lawm os.
peb txeej niam no yeej hais tias yog yuav pab ces pab thaum tseem ntshaw kev pab thiaj nco txiaj ntsim.
yog yuav qhuas ces qhuas thaum tseem ua neej nyob mas nws thiaj nrog yus hnov.
yog yuav xyuas, noj sib hlub haus sib cev ces yuav tsum yog thaum tseem ua neej nyob.
txhob tos txog thaum ib pas tsis tuaj ib sub tsis hnov lawm es sawv daws mam mus puv thseej tsev tham hluag khuas tias nws zoo heev.

yog lus tham pem xwb.
tsis yog caub coos rau koj ib leeg tiam sis rau peb haiv sawv daws kom tsim, thiab hloov tus cwj pwm ntawm kev sib pab.

yias yia, qhov paj nruag ua li no yeej yog lawm.
ua neeg nyiaj txiag nyob qab poov xab.
yeej tsis muaj ib tug neeg lam tau lam muab nyiaj pub lwm tus dawb.
ua ntej yuav pub mas yuav tsum yog tus neeg no ua tau pov thawj rau nws tus kheej hais tias nws ua tau li nws hais.
peb cov no los luag yuav muab nyiaj rau peb mus ua dabtsi luag yeej tsis muab ua ntej.
peb xuas credit card siv mus los ces mam muab receipt rau luag ces luag mam li them peb daim credit card xwb.
peb siv li cas luag them li ntawd xwb ces peb yeej tsis pom ib cent liab.
yog li, qhov ua paj nruag cog lus li no zoo heev.
cia zoov khab lawv siv credit card ua ntej es yog thaum twg lawv tes haujlwm tawg paj txi txiv lawm paj nruag mam li them lawv cov credit card los yeej yog kev yog cai.
qhov nov thiaj li muaj nuj nqi rau paj nruag thiab rau zoov khab tibsi.

tsis li qhov paj nruag cog lus hais tias yuav tsum mus txog dc nws thiaj li pab no mas tseem yog ib qho txhawb dag txhawb zog rau zoov khab lawv kom lawv yuav tsum ua tau li lawm cov lus cog tseg thiab vim hais tias yog mus tsis txog dc ces yuav tag dawb tag dos.
kuv xav hais tias paj nruag lub tswvyim zoo heev vim paj nruag yog ib tug business man.
nws paub hais tias yuav mus ib qho mas yuav tsum rov ib qho rov los thiab no.

-m nyob zoo yias, yeej yog le koj has mas.
tawm sis kom nej cov hluas to taub tias kuv tsi nyiam zoov khaab cov lus uas nws hais rau hauv newspaper ua ntej nws yuav ntuj taws tuaj mus ntawd nav.
yog yuav hais kom miskas pab riam phom rau hmoob tua nplog mas kuv xum nyoo ua ntej.
kuv ntseeg hais tias yeej mus tsi taus li ntawd ib zaug.
qhov kuv ho tau pledge li ntawd los kuv xav tias nyaj dai nej cov hluas get involve ces nyaj nej yuav tsi pub yawg hais los ua tej yam uas yuav tau txais kev pemsij loj rau hmoob xwb.
tsis li ntawd ces kuv yeej tsi muab li thiab os.

yog tias hais li ntawd es tsi tas pab los tau no ces kuv haj yam ua tsaug nawb.

ms ms thiab tsoom phoojywg, ms, kuv thov qhia hais tias kuv tsis yog hais sawv cev ntawm zoov khab thiab nws pawg neeg pab nws khiav tus dej nug no.
kuv hais sawv cev ntawm kuv ntiag tug, qhov kuv pom thiab ntseeg hais txog ntawm kev sib pab xwb.
qhov yuav pab zoov khab thiab tsis pab ntawd yog kev txiav txim siab los ntawm yus tus kheej.
txhob muab kuv qhov lus noog thiab tham pem ua kev thiav thaiv.
kuv tsuas pom hais tias peb yuav tau hloov.
yog yuav pab ces pab thaum luag xav tau kev pab.
yog hlub ces hlub thaum tseem ua neej nyob no xwb.
qhov no yog qhov kuv ntseeg.

tib yam li kev ua lag luam xwb.
yog tsis muaj lub zog ces yeej nyuab.

txawm hais tias lub niam tswv yim yuav loj npaum twg los ntsia pev yog pev tov yog tov xwb tiag.

maivna, koj hais yeej yog lawm tiam sis yog tsis pab es ib pliag nws ua tsis tau twb yog vim yog nyiaj txiag tsis duav rau txoj kev muas noj txhawb lub zog es cia li tsum lawm no ntshe yus yuav tu-u siab hais tias ua li cas yus yog ib tug me nyuam hmoob ho tsis pab, tsoom phoojywg sawv daws ho tsis pab thiab no pob.
kuv xav hais tias peb yuav tau tiv thaiv qhov hais tias "khwv lam kuv...."
no es thiaj tsis mob yus siab.

yog hais tias pheej muab credit card coj mus charge tas zog xwb twb tsis paub hais tias xyob maiv nas thiab yias nrog rau tsoom hmoob puas yuav pab li.
thaum kawg yawg ntshe tshuav nuj nqis ntau heev li pob.

kav liam los mas, ua siab pab zoov khab lawv tam li hais tias peb yog hmoob, peb yog ib haiv no nawb.

yias
