mej puas tau muaj leej twg xaav hastas yog ua le caag es peb txhajle muaj sob lug "tsuv rog losyog tsuvrog?"
kuv kuv xaav ntau zag lawm hab tamsis tsi paub sov tej caag lug ntawd txhawv qhov twg lug.

nub nuav kuv nyeem txug "hmoob paj tawg teb" has pum qhov kws puab pav txug "noj tsab".
es sob lug noog hastas, ua le ntawd, noj tsab ho txhawv qhov twg lug hab?

ib yog fuabtais suav ua rog rua moob ob yog txivyawg swb rog qhov ib yog qhov kws suav sawv "rog" tua moob rua "tsuv" hli (lub kaum ob hlis rua xyoo ntawd.
[ces, tom qaab ntawm txuj kev sisntaus sistua txhajle dlhau moog ua "tsuv rog losyog tsuvrog."
] saib lawv le ntawd, tej laug yeej has: suav rog, tsuv rog, rog nyaablaaj, rog nyeebpooj, rog koosles, rog vwm, rog paajcai, rog faabkis le tej ntawd.

hahaha!
tsuv rog kuj muaj tej tug xaav hastas 'fat lion" losyog thau u tuabneeg ua rog nrug tsuv (real lion).
txawv kawg!

tony, koj muaj peevxwm kawg lawm.
tej yaam kws zoo le nuav yuav tsum yog tshawvfawb txhaj yuav paub, peb tseem tshuav ntau2 yaam hab lus lug kws peb siv tam si tsis paub sov yog lug qhov twg lug tag.
ib yaam le tej zaajtshoob hab txivxaiv nuav yog les caag hmoob muaj xwb es lwm cov tuabneeg has tsis muaj, hab yog le caag es thaum hmoob tuag caag hmoob yuav ua heev ua luaj rua cov nyob tom qaab, pivxaam les yaav ntuj qubqaab mas yog tub nyaab tsis muaj nyuj tua mas muab tug tub coj moog khis kag rua nraag tswg.
koj muaj connection rua saab tid puab pua paub yog les caag?

tou, yog yug xaav paub ces kawg yuav tau moog tshawb xwb lasas.
moob paaj tawg teb yog dlaim tsom av (mirror) kws peb rovqaab pum saibseb peb zoo le caag.
ua tuab zoo nyeem tej ntaubntawv kws tej moob suav sau (cov educators) mas txhajle tau tej ntsablug txug lub neej.

pebmoob yeej muaj tug txheejtxheem zoo hab ua lub neej muaj kaab lig kev cai.
tej laug ces muab thaam, qha, rua huv nruab yeeb hab nruab cawv lawm xwb.
thaus coj le ntawd ces peb txhajle tsi paub tej caag lug vim puab paub qhov kws nov hab qhov kws ua ntawd xwb.
puab tsi paub lub hauvpaug kws tej txheejtxheem ntawd txawv lug.
yog tsi muaj tej tub txawj (educators) ces moob paaj tawg teb yeej nkaws tsi tau tej caag lug ntawd.

has txug tshoob kus, qhov kws koj hastas ua le caag yuav ua nyuab ua luaj rua tej mivnyuas kws tsi muaj nyuj tua rua namtxiv thaus puab puv 120 xyoo es ho yuav muab puab coj moog com rua ntawm tug rwg.
qhov ntawd ces tim tuabqho kws peb has ntawm ncauj hab noj ntawm teg xwb.

peb tsi paub tug txheejtxheem hastas, peb muaj peb hom tuabneeg: cov muaj nyaj (paub khwv), cov muaj txaus noj (khwv noj nyog tau), hab cov txomnyem (tsi muaj tswvyim khwv).
thaus leej nam leej txiv dlua toj ces tej neejtsaa losyog cuab kwvtij novqaab txug tug txheejtxheem ua neej ntawd lawm.
puab muab txujkev chim, mobsab, hab poob ntsejmuag ntawd lug lwv xwb.
thaus puab siv tug txheejtxheem ntawd ces puab tu tug txheejtxheem kws saib pebmoob lub qub neej thaus ntxuv ntawd lawm.

pevtxwv le lub kaus, peb yeej thaam muaj thaam txaus txug qhov kws siv kaus, tsi siv kaus, tog tub coj kaus, tog ntxhais muab kaus, khi kaus, thov kaus, nthuav kaus, roog kaus le tej ntawd.
moob paaj tawg has le nuav rua huv nruab ntawv, "coj nyab los txog ntawm qhov rooj, yuav nthuav lub kaus los roos tau tus nkauj nyab mas thiaj li txeem rau hauv tsev."

lawv le sob lug ntawd has, kuv noog ib tug laug neeg txug moob teejtug (culture), nwg hastas, lub kaus yog lub cim kws siv moog ua tshoob xwb.
tug tub txhajle yog lub kaus kws roog tug nkauj nyaab.
dlhau ntawd, moob tej lugtxaj koj kuj has txug, "leej tub, leej roog' kws yog tug tub losyog tug quasyawg.
thaus nthuav kaus lug roog tug nkauj nyaab es le nkaag tau moog rua huv tsev yog tug txheejtxheem kws qha tau hastas, nwg yuav roog, yuav tivthaiv, hab yuav hlub nwg tug quaspuj.

saib moog rua koj sob lug kws koj ua lug pevtxwv ntawd, tug txivneej kws txonyem es roog tsi tau, tivthais tsi tau, losyog hlub tsi tau namtais hab yawmtxiv tug ntxhais ces ua rua leej nam leej txiv "chim" heev.
ua tsi tau le caag thaus tseem uaneej, tamsis tog txug thaus taam simneej lawm maam le suav txim rua tug vauv losyog tej xeebleej xeebntxwv (xeebntxiv = new life).
thaus tej nam tej txiv ua ib txheej dlhau ib tis ces suavdlawg tsuas pum txuj kev chim xwb es novqaab txug tug txheejtxheem uaneej ntawd lawm.
