hmoob nplog, kuv hais tias koj puas muab ticket rau koj txiv?
kuv tsis tau nug hais tias koj puas muab ticket rau koj tus nai?
yus txiv yug yus thiab yus tus nai no mas txawv deb nawb.
koj twb tsis tau teb kuv lo lus no li los sav?
koj txawm siv hais tias kuv los lus piv txwv ntawd tsis paub tab.
koj puas tau hnov ib txhia hmoob hu vaj pov ua "txiv nais phoo" no na?

koj puas kam ua kiag tus thawj kwv ntawv mus tawm tsam nais phoo vaj pov txog tej hauj lwm xubxaj uas xyoo twg los nais phoo yuav coj sawv daws mus noj peb caug nyob nplog teb, tab sis thaum kawg yawg tus tub tsav lub tsev tseem rov qab raug hlawv xwb?
los koj yuav coj ib yam li neohmog es ua li tus dev uas tsem tas zog puag tom qhov tsaus tsaus tuaj xwb hos yeej tsis kam tawm plaws piav yeev tom tiaj kiag li.

ntawm kuv mas kuv tseem tsis tau kam kwv ntawv mus tawm tsam vaj pov kiag li nawb.

hmoob nplog, yog peb txhua tus ua tau li koj hais ces hmoob twb tsis nyob zoo li no lawm.
lub society uas koj ntshaw thiab kuv ntshaw ces tsuas yog "the utopian society" (a perfect society that has never existed).
kev ua zoo yog pib ntawm yus mus.
saying is easy, but doing is extremely hard.

muas pos ========================================================================== phooj ywg posmuas: phooj ywg, txhob maj kub siab mas yuad!
cia kuv teb lub ntsiab lus rau koj saib yom?
koj yeej hais yog lawm tias tus nai thiab leej txiv yeej txawv deb kawg kiag.
kuv twb tseem yog muab piv txwv qis zog.

nco ntsoov tias tus sab nraud, yus tseem zam tau rau.
tus hauv tsev thiaj yog tus yus yuav tsum tau xyuas kom meej ua qauv rau luag sab nraud tau kawm.
yog tus hauv tsev ua txhaum, yus zam tau.
ho tus sab nraud yus ho zam tsis tau, qhov no qhia rau tias yus siab ncaj tsis tau txaus no laiv.
ho txog ntawd tus police officer thiab nws txiv ntawd.
yog ib qho teb yooj yim heev.
hmoobnplog tsuas muaj ob nqe lus teb koj.
(1) yuav tsum tau muab ticket rau leej txiv yog tias hmoobnplog yog tus police officer, depend ntawm nws qhov txhaum loj los me.
(2) muab warning rau leej txiv.

yog vim li cas hmoobnplog thiaj yuav tsum muab ticket rau?
(1) yog vim tub hlub leej txiv.
tsis xav cia leej txiv pheej tsav tsheb ceev tshaj qhov tus cai muaj.
yuav ua kom nws muaj teeb meem.
tsis raug nws los yuav raug luag tej.
leej tub pom tias yuav muaj teeb meem lawm yav tom ntej rau leej txiv.
leej tub hlub leej txiv, leej tub thiaj yuav tsum tau muab ticket rau leej txiv kom nws yuav tsum xyuam xim mus lawm yav tom ntej.
(2) vim yog leej txiv los puas leej tub.

txoj kev cai yuav tau xyaum txais tawm hauv yus lub tsev tuaj mus thiaj yuav muaj nuj nqi rau pej xeem huab hwm sawv daws taug.
ua li cia hmoobnplog ho nug npawg posmuas ib los.
yog koj leej txiv/tub taug ib txoj kev.
koj twb pom tias muaj ib lub qhov ntuj nyob tom hauv ntej.
yog cia taug mus mas yuam tsum poob lub qhov ntuj ntawm xwb xwb.
koj yuav ua li cas?
phooj ywg, tej zaum koj yuav xav tias niag hmoobnplog no nws tseem rov taw tuam ntuj los puas xav tias niag tsis paub niam txiv tej txiaj ntsig hlo li.
tiam sis koj ho muab xav kom thoob tsib (nco ntsoov tias hmoobnplog tsis tau hais tias posmuas cov lus piv txwv ntawd tsis paub tab, tiam sis hmoobnplog hais tias tsis thoob tsib).
lo lus tsis paub tab thiab tsis thoob tsib no sib txawv deb heev.

qhov posmuas nug hmoobnplog tias hmoobnplog puas kam ua tus thawj kwv ntawv mus tawm tsam nais phoo vaj pov txog tej hauj lwm kubxaj?
cia hmoobnplog teb li no.
peb tuaj nyob teb chaws vam meej lawm, tej kev kwv paib mas hmoobnplog yuav tsis ua li ib txhia tsis paub tab hnov luag qw xwb tsis paub qab ntxhiab dab tsi cia li mus tawm tsam luag tej.
peb tsis coj cov niam tswv yim zoo li ntawd lawm phooj ywg.

tiam sis yuav hais rau gvp thiab neohom tias qhov muag nom muag tswv yog ib qho txhaum luag tus cai nyob teb chaws no.
kev dag ntxias pej xeem yog ib qho txhaum loj nyob teb chaws vam meej no.
vam tias phooj ywg koj yuav tsis muab kuv label ua niag communist nyaj laj liab thiab no yuam?
qhov no yog ib qho hlub tshua txog neohom hmoobnplog thiaj pheej hais hauv no tias yus yuav tsum tau tig kom yus tus kas moos mus raws kev vam meej es thiaj yuav muaj nuj nqi rau pej xeem no.

phooj ywg, koj twb tsis paub neohmong yog leej twg?
hmoobnplog yog leej twg?
ua cas koj thiaj hais tau tias hmoobnplog yuav ua li neohmong es ua tus dev es tsem tas zog puag tom qhov tsaus ntuj ?

hmoobnplog mas yuav tsis muaj cuab kav hais li phooj ywg muaspos hais.

hais thiab tsis hais los pua tawm thiab tsis tawm ntawd, cia lub sij hawm caij nyoog mam li qhia rau peb sawv daws xwb.

phooj ywg, koj cov lus mas nws contradict rau kuv heev.
koj twb yeej hais tias <kev ua zoo yog pib ntawm yus mus>.
ua li cas koj tseem yuav nug hmoobnplog hais tias ua li yus puas muab ticket rau yus txiv yog tias yus txiv hla teeb liab.
hmoobnplog xav tias koj nqe lus ntawd koj yeej teb koj rau hmoobnplog lawm no yom?
yog yus tsis pib hauv yus vaj yus tsev, yuav ua li cas luag thiaj yuav pib tau thiab?
vim li ntawd, hmoobnplog thiaj hais tias qhov muab ticket rau leej txiv txoj kev txhaum ntawd tsis yog ib qho phem kiag li.
koj mam xav, phooj ywg posmuas.

li cas los xij tseem zoo siab koj tau hais <lub society uas koj ntshaw thiab kuv ntshaw ces > txhais tau tias hmoobnplog thiab posmuas lub zeem muag tseem muaj qhov sib xws thiab tsuas yog nyias taug nyias txoj me kev xwb yom.
hais tau ntau zog lawm, zam txim rau hmoobnplog tus npaim tau no thiab yuad!

sincerely, hmoobnplog =================================================== hahaha...
neohmong, ham tsis hais li muaj, muaj lawm mas thiaj li tau hais xwb las as.
ua li kuv hais rau pos, tej lus peb hais no tsis yog ib cov xwm tshiab tshiab es peb tsis paub, yeej yog cov qub ua hmoob cov nom niaj hnub siv los lawm xwb.
hais mes los sawv daws yeej paub ntau lawm nas.
pos moua, mas tseem tsis lees paub tias yog vp thiab nws cov qhev muab hmoob thawb poob qhov ntuj no nws tseem mus liam niag xus das tias yog paul herr thawb hmoob xwb no nas.
lawv qham hmoob moua los twb yog yawg loj muab lawv txiav txoj sia tha nai ntag tseem cav qhuas qhuas tias vp mas pab lawv heev.
piv txwv li lawv tus nom general txawj pov moua, yog tias txhob tim vp muab hnub qub plaub chob rau nws xub pwg no tej zaum nws yeej tseem muaj txoj sia nyob ua lawv txiv los kuj tsis paub.
ua li koj twb tau hais ntau zaus lawm, peb cov ziag no mas tsis zoo li cov laus yav thaum ub lam lawm es luag hais yog thiab tsis yog los tsuav yog luag tus hlob hais lawm ces yuav qi qhov muag tsij tas zog rau, yog tus twg hais tsis yog ces peb tawv kom dhau hos yog tus twg hais yog ces peb muag ntas npuab kiag xwb nas yom.
charlie mas qhov nws pheej tso tsis tau tseg kiag los twb yog vim nws txiv, general thoos qhas tseem khov kho es nws thiaj pheej ywj raws kom haum tej laus siab xwb kuv ntseeg tias yog nws muaj lub siab hlub hmoob tiag no ntshai tej zaum nws yuav pib tig zuj zus mus rau sab pom kev lawm thiab.
