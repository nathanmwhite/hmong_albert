kwv surithay, zoo kawg uas koj tshawb los rau peb nyeem, luag lwm hom neeg mas luag ua dab tsi los yuav tau kawm thiaj txawj, thaum txawj lawwm luag yuav tau tig rov mus soj ntsuam luag haiv neeg, thiab txhawb qa luag haiv neeg dua.

hmoob li ces tsi ta kawm li, yog leej twg xav ua no ces muab nyiaj muas nom ua, muab nyiaj muas qib theem, tsi txawj tsi paub los sib txeeb ua tus loj, tus twg ho kawm tau txoj kev txawj los nws tsuas kawm los saib nws poj tub se los sis poj niam me nyuam xwb.

ib yam li yav tag lawm hmoob tau muab nyiaj muas nom ua ntawm gvp, hmoob tseem tau nom loj tshaj thawm gvp tawg teb chaws xyoo 1975 ntawd, tsi tas li xwb tseem tshuav muaj ib cov los kuj tseem niaj hnub ua tib zaj qub, xws li general ntxoov vaaj thoj lawv pab ntawd los kuj muab nyiaj muas tau ua nom loj kawg nkaus lawm thiab, thiab hmoob cov tub txawj kuj ntshaw ua txoj kev li hais los ntawd kawg thiab thiaj tseem muaj dr.
bruce pov thoj nkag mus koom tej yam niag yooj yooj yim li ntawd.

luag cov neeg uas yeej muaj dua teb chaws los lawm mas, luag ua dab tsi los luag muaj qhov confidence khov kho rau luag haiv neeg thiab lub teb chaws, hmoob li ces ua ntawm tes noj ntawm ncauj, hmoob kawm tau tej niag pab 454 leej tub ntxhais txawj los txog los, los nyob tej pab niag tsi muajhom phiaj rau hmoob, tseem los nrog cov laus lub neej 100 xyoo dhau los sib txeeb dej cawv haus xwb ces tas.

hmoob cov tub ntxhais txawj ntawv ces kawm los sib txeeb noj sib txeeb haus, sib txeeb ua tus loj rau hauv tej koom haum, ib txhia ho tseem mus tuaj lwm haiv neeg thuam txog tej laus lub neej qub kev noj nyob yav tas tias tsim txom tej poj niam me nyuam thiab saib tsi taus tej poj niam, tus hais li cas los muaj,.....
sawv daws tuaj sib tawm tsam ib leeg coj ib pab tuaj khav txiv yuav sib ua plaub rau nram court america nkaus xwb los muaj.

hmoob txoj kev kawm txuj ces kawm tau los, los tsuas txawj paub ua poj niam me nyuam txiv thiab paub mus nuv ntse tua nas, tso nyuj sib nraus tej li no ntau xwb, tsi paub ua hmoob tus thawj coj li, tsuas paub ua thawj noj, xav muab luag tug los ua yus tug, xav kom luag yuav tuaj rau yus noj nkaus, tsi xav yuav rau luag noj ib pluas hlo li.

tos tsi muaj teb chaws los yog vim yua cov hmoob sawv daws cov hlwb yeej tseem mos heev tsi tau qoos hlo li, luag tej laus piv txoj lus hais tias taub laus taub tsi qoos noob ces yog li hais no ntag.

luag cov neeg muaj teb chaws mas luag pib qhov twg yam twg los puav leej pib qhov qoos, pib qhov mus txhawb luag haiv neeg, pib qhov los txhawb lub neej luag haiv neeg, ua cas los luag yeej muaj cov ntshav ntse hlwb ntse los ntxov heev lawm, luag paub txog neeg lub neej yuav ua li cas thiaj khov ruaj, thiab luag paub tias qhov khov ruaj yog tsoom pej xeem haiv neeg uas nrog yus nyob koom teb chaws ua ke yog lub zog loj uas yuav thaiv tau yus tus kheej thiab tsoom neeg nrog rau cov txawj ntse paub tab uas yuav los ua tus thawj coj.

thaum twg hmoob tsum tseg taus txoj kev yuav los ua tus thawj noj lawm no ces maj mam kho mus nyaj yuav hnub nce qib zoo taus thiab, hos yog sawv daws sib tw ua thawj noj tas li tsi los sib tw ua thawj coj li ntag ces yuav nyiam pes tawg npaum hmoob ua tub kawm ntxhais kawm txawj-txawj ntse-ntse los yuav nyob qhov qub tas li vim qhov kev ntse ntawd yog ntse ntawm ntug cub noj yus cov neeg xwb tsi zoo dab tsi.

ytk
