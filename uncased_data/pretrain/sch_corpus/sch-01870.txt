kwv npawg xavzoo,
hais txog tej xwm txheej no ces yeej yog ib tug pos chob peb tsob
hmoob mob qaij txhua hnub, pw ntawm txoj kev xav tsis muaj hnub ploj
tau,  peb hmoob tej thawj nom cuav moj zeej cov nyob hauv nplog liab
lub xib tes tseem tsis tau paub pom txog nplog txoj kev lim hiam,
hmoob feem coob paub nplog lub siab mas nws tsuas paub saum daim tawv
plhaub xwb, lub nkaub tus txha hmoob paub tsis txog, hmoob kev txawj
ua phem los kuj yog ua saum daim tawv plhaub nkaus, tsis tau ua hauv
tus txha tuaj, luag lwm haiv neeg thiaj tsis ntshai hmoob li niaj hnub
no. luag lwm haiv neeg ua rau hmoob mas ua ti txha nkaus, xws li neeg
suav, neeg nplog, neeg nyab laj, tau tsim txom hmoob poj hmoob yawm
los lawm ntev txog ntua rau peb tiam no. tej kev tsim txom hmoob mas
lawv ua ntau yam coj los tsim txom hmoob ua ntu zus, tej kev ntawd yog
kev ntxub ntxaug, kev nam nrim teb kev ua noj, kev txhav chaws nyob,
kev lwg noj lwg haus, kev sau se nyhav, tej li hais los no hmoob puav
leej tau tiv thaiv tus kheej los ntawm luag txoj kev caij tsuj xwb,
hmoob tsis lam yuav tau txhob txwm mus quab yuam caij tsuj ib pab pawg
tsav neeg twg li, tsuas yog luag ua rau hmoob nkaus nkau txhua lub
caij. nyab li hmoob tus teeb meem zaum no los hmoob tseem npaj tsis
tau txoj kev yuav hais kom nkag kis tau kom neeg ntiaj teb los pab
hmoob, hmoob xij muab hlua los khi zawm luag tus neeg yuav pab hmoob
tas zog uas rau luag nti tsis taus yuav los pab tau hmoob. ua tsaug
ntau uas koj thau qhov teeb meem no tawm los rau sawv daws tau nyeem.
ytk

phoojywg ytk,
koj yeej hais yog kawg lawm. peb haiv moob yeej raug txhua haiv neeg
loj tsim los lawm ntauj tiam. peb cov neeg nyob toj roob hauv pes niaj
hnub no los yeej raug nplog liab tsim yam nyhav kawg nkaus. tabsis peb
tsis tau ua txhua yam tuaj nruab ntxha li koj tau hais ntawd. qhov peb
ua yav dhau los ces tsuas yog li no: luag xuas phom loj phom me, nkoj
huab nkoj cua, tsheb hlau tuaj tua peb ho peb xuas hneev, xuas tej
niag phom xeb xeb thiab qub qub tua luag teg xam teg tiv thaiv yus
pojniam menyuam xwb. yog peb ua li no ces txog thaum kawg peb yeej
yuav tu noob xwb xwb li. yus yuav tsum paub hais tias yog luag xuas
phom es yus tsis tau muaj phom ces yuav tau nyoo ua tus swb kom yus
tej pojniam menyuam tsis txhob raug kev ploj kev tuag ua ntej tso.
tu siab uas peb moob feem coob saib neeg tuaj nruab tawv xwb; tus uas
txhwj thiab cheem kom ruam tsis txhob mus tua tsov tsam ruam raug ua
tsov qub tsov quav ces tus ntawd txawm raug ruam label ua tsov ntag.
yog thaum zoo li no ces yuav rau cia ruam mus tua tsov kom cov ruam no
tuag tag tso mam li yug cov ntse los yeej noob.
hl

phoojywg ytk,
koj yeej hais yog kawg lawm. peb haiv moob yeej raug txhua haiv neeg
loj tsim los lawm ntauj tiam. peb cov neeg nyob toj roob hauv pes niaj
hnub no los yeej raug nplog liab tsim yam nyhav kawg nkaus. tabsis peb
tsis tau ua txhua yam tuaj nruab ntxha li koj tau hais ntawd. qhov peb
ua yav dhau los ces tsuas yog li no: luag xuas phom loj phom me, nkoj
huab nkoj cua, tsheb hlau tuaj tua peb ho peb xuas hneev, xuas tej
niag phom xeb xeb thiab qub qub tua luag teg xam teg tiv thaiv yus
pojniam menyuam xwb. yog peb ua li no ces txog thaum kawg peb yeej
yuav tu noob xwb xwb li. yus yuav tsum paub hais tias yog luag xuas
phom es yus tsis tau muaj phom ces yuav tau nyoo ua tus swb kom yus
tej pojniam menyuam tsis txhob raug kev ploj kev tuag ua ntej tso.
tu siab uas peb moob feem coob saib neeg tuaj nruab tawv xwb; tus uas
txhwj thiab cheem kom ruam tsis txhob mus tua tsov tsam ruam raug ua
tsov qub tsov quav ces tus ntawd txawm raug label hais tias tuaj tsov
tog ntag.
yog thaum zoo li no ces kuj qaug zog thiab, cia nyias phov nyias kom
txaus.
hl

py hmoob_lao,
koj tej lus hais yog yus tsis muaj zoo riam phom ces cia li zeem mus
nyob nrog luag yeej yog lawm, tab sis koj txawm zeem lawm los luag
txoj kev ntxub ntxaug yuav tsis nrauj koj kuv peb mus li. hmoob thiaj
sawv tiv tua tas mus li, txawm tias tsis muaj phom los yuav tau xuas
qws thiab pob zeb nrog ntaus ib cuam ib cuam ua ntu zus.
koj muab ua tib zoo saib seb yog li cas hmoob thiaj xuas hneev thiab
tej phom xeb xeb los nrog luag sib tua ntawd yog vim dab tsis ? yog
hmoob xub ua phem rau luag los yog luag xub ua phem rau hmoob? raws li
kuv tau nyeem hmoob liv xwm mas txhua yam yav ntuj dhau los puav leej
yog lwm tsav neeg xub tuaj tua hmoob ua ntej txhua txhua ntsuj rog,
hmoob li pauj rov qab xwb.
ua neeg nyob yog tias luag xij nam nrim txhav liaj teb, nrhiav plaub
ntug rau tej neeg uas muaj zoo tswv yim noj taus hais tau, tsis pub
kom yus muaj qhov right nrog luag li ces kawg yuav tau ua mus li,
txawm tu noob lawm los xam hais tias yog nrog lawv siv tua txog kev
tsis ncaj ncees.
txawm tsis muaj lub zog los yus hmoob yuav tau muab qhov tseeb hauv
txoj cai coj los hais rau neeg ntiaj teb kom paub pom txog.
ytk

py ytk,
raws li kuv ntsuas koj tus lus, koj yeej tseem xav kom peb coj moob
lub siab qub qub uas peb twb ib txwm swb zaum tag los zaum tuaj ntawd.
yog peb coj li no xwb ces tsis muaj hnub peb sawv taus nrog luag sib
txig.
peb yuav tau hloov siab ntsws tshiab. peb yuav tau tseg tsis txhob ua
ruam tua tsov, tseg tsis txhob hais tias tsuav nyuj qaug los tswg
qaij, tseg tsis txhob ua los pauj kev ntsim siab xwb, tseg tsis txhob
ua raws lub siab kub siab npau siab ceev kom zoo yus siab, tseg tsis
txhob pheej tos qiv luag qau tso zis, tseg tsis txhob rob caub rau tus
ub tu no kom yus tau kev tws, tseg tsis txob niaj hnub sib liam tias
tim koj tim kuv, tseg tsis txhob lam tau lam rov liam yus tus neeg
hauv tsev hais tias yog neeg rov taw tuam ntuj lossis yog neeg rhuav
haiv yog yus tsis muaj pov thawj tim khawv, tseg tsis txhob ciav cais
koj pab kuv pawg - koj dab kuv qhuav, koj caj kuv ces, koj xeem kuv
xeem etc... & tseg tsis txhob niaj hnub tos moob tus cawmseej nqis pem
ntuj los.
kuv agree nrog koj hais tias peb yuav tsum nrog luag hais cai. tabsis
xav kom peb paub hais tias txawm peb muaj 100 txojcai los yog peb tsis
muaj lub zog ces yeej hais tsis sawv. yog li peb yuav tsum los ua
exercise kom peb lub zog nto nrog rau txoj cai uas peb muaj mas peb
thiaj li sawv taus nrog luag sib txig.
hl

pyhmoob_lao,
qhov peb yuav tau hloov siab mas tsuas yog qhov hais tias, peb yuav
tau los sib sau koom ua ib lub zog kom khov, peb txhob ntxeev siab rau
peb, kom ua ib pab tuaj tom no, ib pab tuaj tom ub li yav tas thiab
tam sim no tseem ua quj qees.
yog hais li koj sob lus no ces, lwm haiv neeg txawm ua phem rau peb
los kom peb ua zoo, luag caum peb tawm ntawm peb tej zej zog los peb
yuav tau tawm mus, luag tuaj txeeb peb tej liaj teb los cia rau lawv
ua, yus ntsia yog lub pob zeb tiag tiag los tsuav luag lwm haiv hais
tias yog pob ntoos no los peb hmoob yuav tau hais tias yog pob ntoos
li luag hais, yus tsis tau ua tub sab los luag hais tias yus ua tub
sab no ces yuav tau lees tias yog yus ua tub sab mus mag kaw lawm los
tsi ua cas, yus tsis tau ntxeev siab los tsuav lawv tias yus yog neeg
ntxeev siab ces cia li lees tias yog, ua no es yus thiaj yog tus zoo,
txawm yog li no es nim no luag cov neeg tswv av teb chaws thiaj muab
hmoob txim mus nyob pem roob uas siab kawg nkaus tsis muaj chaw ua noj
lawm, li no los hmoob tseem yog tus phem, yog ua li no mas haum kab
haum kev nrog lawv nyob tau.
txawm yog tsis tos qiv luag qau tso zis es hmoob thiaj xij sawv rog
nrog lawv sib tua npaum li no los mas, yog tias hmoob qiv lawv qau tso
zis xwb ces nyob twb ywm rau lawv muab yus hmoob luam li hmoob ua tiab
moob sib es coj mus luam saum lub zeb daus kom txoj xob pluav pluav
zoo nkauj xwb tiag.
txawm yog hmoob tsis rob caub nrog leej twg li es, thaum suav muab
hmoob hmoob tus thawj sis mas yim ntes coj mus hlais tas lawm hmoob
thiaj nyo hau mus suav qhev los suav yeej tsis tseg li niaj hnub tuaj
muab hmoob yuam ua qhev zov hmoob zej zog txeeb hmoob liaj teb ua tag
tsis tau chaw ua noj, hmoob tus thawj los raug hlais lawm, tsi muaj
leej twg ua txiv, hmoob tau ua suav qhev mus tau ntau lub xyoos, txog
rau xyoo 1788 hmoob li rov sab laj ntaus tswv yim los sib tham yuav
xaiv tus thawj coj hmoob dua, los pab hmoob txoj kev nyuaj siab thiaj
rov sawv sib sab laj rau ntau xyoo ntau lub zos hmoob mus txog ntua
rau xyoo 1794, tom qab ntawd hmoob li rov sawv rog tua suav, txeeb
hmoob tej liaj teb rov qab, tej li hais no tsis yog hmoob xav xav ua
rog, hmoob txawm tsis xav ua rog los yuav tau ua li ntag.
kuv agree koj sob lus no, txawm yog nplog liam hmoob ua rau hmoob tsis
muaj tim khawv li no es peb hmoob thiaj sawv rog nrog nplog los txog
niaj hnub no  ntag mas, yog tsis muaj tej li koj hais no ces hmoob
tsis muaj rog nrog nplog li.
ytk

phoojywg ytk,
kuv tshuav ob-peb nqe lus tseem ceeb heev uas tsis tau hais.
peb yuav tsum tsis txhob ua lub neej nrog txoj kev mob siab ntsim
plawv 35 zyoos, 200 xyoo, 5,000 xyoo dhau los; peb yuav tau ua lub
neej thiab daws cov teebmeem hnub no thiab tag kis xwb. thiab tsuas
npaj ua lub neej rau yav 35 xyoo, 200 xyoo thiab 5,000 xyoo yav tom
ntej xwb. yav dhau los, peb tsuas khaws los kawm kom peb paub zam es
peb thiaj tsis txhob ua yuam kev li qub lawm xwb.
peb yuav tau muab iav tsom kom pom peb tus kheej kom peb rov paub peb
tus kheej tseeb zog, tsis txhob assume hais tias peb mas zoo npaum ub
npaum no hos luag thiaj yog tus phem npaum ub npuam no xwb.
peb yuav tau tseg tsis txhob lam tau lam liam luag lwm tus hais tias
niam ua phem npaum ub npaum no rau peb yam niag peb twb muab tsis tau
povhawj timkhawv rau ntiaj teb saib. pivtwv li koj qhov lus saum toj
no: yog luag tsis tau tuaj txeeb peb tej liaj tej teb rau luag ua, peb
yuav tau tsis txhob lam hais li ntawd. yog peb lam tau lam hais li no
yuav ua rau neeg ntiaj teb tsis hwm thab tsis ntseeg peb cov lus.
hl

hmonglao,
kuv wholeheartedly agree li koj hais. yog peb txawj ua, txoj kev raug
luas tsimtxom thiab caijtsuj ntawd yog txojkev ua kom yus tig thiab
hloov mus rau qhov muaj yeej xwb. tawm sis tu siab peb yog ib haiv
neeg pamthawj dhau.
moobsib

npawg hmoobsib,
yog lawm los mas, yuav tau tiag thiab hloov tiag, tshuav qhov pathawj
xyov yuav ua li cas. peb cov uas tuaj sib tawm tswvyim no ne puas kam
muab txua kom zuag mentsis tuaj?
hmong-lao,
ham tsis yuav tau exercise hmoob qhov right. leejtwg thiaj kam pib?
peb cov ntawm no ne yuav ua cas thiab?
x z

xavzoo,
ntawm kuv tug kheej mas kuv xaav le nuav. yeeb vim yug haivneeg yog
minority lawm ces yug yuav tsum xyaum saib luag pejkum haivneeg kom
sib txig ib yam li yus xwb, tsis txhob mus tuammom thiab saib tsis
taus luag (take a way our prejudice). sawv daws yuav tsum los mus
focus rau txoj kev txawj kev ntse (focus on education) thiab txoj kev
muaj noj muaj haus (focus on the economic issue). thaum txujci thiab
kev noj kev haus los nyob ntawm yus tes tag lawd thiab yus yog neeg
siab zoo (tsis caij tsuj luag) lawd ces luag kawg yuav tsum tso kev
cojnoj, cojua rau yus tuav xwb thiaj tag. peb yuav tsum tig los mus
taug txoj kev no ntshai yuav cob phum tshaj. txoj nyuag kev uas txawj
tsi txawj los pheej yuav mus ua tus loj, li yav dhau los lawd, mas kuv
xav yuav tsi qoos vim peb yeej ntsib dua los lawm.
ua tsaug
ms