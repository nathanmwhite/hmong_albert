phoojywg leejhmoob & lwm tus lyfong, xyoo 2009, kuv mus ntsib nej ib tug kwvtij nyob rau pha mouang.
raws li nws, nws niam thiab cov muam tham mas lawv yog ib co forgotten lyfong (lawv yog phasnyas tsevneeg, according to her mom).
lawv txiv mus tuag tom tshav rog puag thaum nws tseem mos mos liab lawm.
lawv niam coj lawv mus nrog txiv tshiab nyob lawm, tabsis lawv yeej tseem tuav raws lawv lub xeem.
tu siab hais tias cov video uas kuv thaij rau hnub ntawd ho cia li raug lwv tag li lawm.
kuv nco tsis tau nws txiv lub npe li lawm.
yog hnub twg tau mus txog no ho mus nug lawv xov thiab no nawb.

hl nyob zoo phoojywg hl, zoo siab tias koj hov mus ntsib thiab tau nrog kuv cov txheeb ze tham.
tu siab tias lawv nyob deb es peb hov tsis pomqab yuav pab lawv li cas,tiag mas koj twb qhia tsis tau lawv cov npe meej-j rau kuv.
tiamsis kuv xav tias koj txawm qhia tas los ntshe kuv yuav tsis paub lawv.
raws li kuv paub mas peb tseem tshuav ib tug niam hlob mus yuav txiv tshiab lawm tiag,tiamsis kuv tsis paub seb nws puas yog tus koj hais xwb.
kuv tsis tau pom nws dua vim tias nws ncaim peb puag thaum kuv tseem tsis tau yug,nws coj peb txiv hlob ib leej ntxhais thiab ib tus tub nrog nws mus ua neej tshiab,nws tus txiv tshiab yog xeem tsab.

dua li ntawv mas peb tsuas muaj ib tus kwvtij tuaj poobzoo rau thaib teb xwb,nws hu ua khab,hnub nyoog muaj thajtsam li 40 xyoo,kuv tseem nco tau tias thaum peb me me kuv yeej tau uasi nrog nws thiab.
kuv kuj xav paub seb tus kwvtij no ua neej li cas thiab nyob qhovtwg lawm.

khuv xim tias koj tsis muaj lawv cov duab pub rau kuv saib.
txawm li cas los xij,yog ib hnub twg hmoov los txog es kuv tau rovqab mus ncig xyuas thaibteb nplogteb no kuv mam li qhia koj paub thiab koj mam muaj lawv chaw nyob rau kuv.
