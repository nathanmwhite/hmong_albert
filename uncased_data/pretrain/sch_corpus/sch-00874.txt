ib zeej tsoom hmoob sawv daws tsi hais nyob lub teb chaws twg hauv lub ntiaj teb no.

peb hmoob tsim nyog peb txhua tus cov uas tsi muaj title tab sis muaj kev txawj nruab thiab nts nruab siab thiab cov muaj title degree siab yuav tau los zaum tsaws ua tib xav tib zoo txog hmoob lub neej yav pem suab txog "hmoob cov lus, lub suab hais lus yuav ploj zuj zus hauv lub ntiaj teb mus" yog ib qhov txaus tu siab heev uas suav daws yuav tau mob siab los sib koom tes saib seb zaj twg thiaj yuav ua tau kom lo lus tsi txhob ploj mus.

nej pom li cas rau niaj hnub niam no uas peb tej tub ntxhais, tej me nyuam lub neej yug tshiab tam sim no tau hloov lub suab hais lus hmoob mus hais lus ua lus askiv txij cov hnub nyoog 3 xyoos mus txog rau cov 30 xyoo ntawd puav leej hais ua lus english tas tus rau lub caij sib ntsib, sib tham, rooj sab laj, rooj noj rooj haus thiab hauv vaj hauv tsev mus rau lwm yam los puav leej hais lus ua lus asmeskas tas tus lawm xwb, peb cov laus uas tseem hais lus hmoob tshuav tsawg lawm xwb, feem coob twb tuag zuj zus mus lawm, tshuav cov tsawg thiaj tseem hais lus hmoob.

lus hmoob yuav ploj mus lawm tiag tiag yog tsi sib pab, hmoob tej lus yog tau ploj lawm ces yuav ploj mus li lawm tiag tiag li vim peb hmoob tsi muaj lub "tseem fwv hmoob" los tuav khaws hmoob tej lus thiab kev cai dab qhuas cia.

yuav muaj coob tus xav tias hmoob cov lus yuav ploj tsi taus hauv qab ntuj mus no uas kuv tus kheej ntseeg tau tias hmoob cov lus yuav ploj mus ib hnub yav pem suab xwb-b thiaj tas.
hmoob cov feem coob 80% yog tej tub ntxhais hluas, feem tsawg 20% yog cov laus, xam rau kuv tsev neeg ces tsuas tshuav wb ob tus laus thiaj hais lus hmoob xwb, dua li cov me nyuam ces lawv sib tham lawv cov nus muas ces sib hais ua lus askiv lawm xwb mas lawv thiaj to taub lub ntsiab qhov tseeb rau hauv cov lus sib tham.

thaum ho mus txog rau tej rooj noj rooj haus los tsuas hnov hais lus askiv ncib ncob ntawm yus ob sab tas li lawm xwb, tsi hais pab hmoob twg pawg twg los tib yam li ntawd lawm li.

cov hmoob uas tau tawm mus rau txawv teb chaws 3 lawd, lawm ces tsi hais tuaj rau lub teb chaws twg los xij, yuav ploj tej lus hmoob mus, yuav mus muab luag tej lus ntawm lub teb chaws nws mus nyob koom nrog cov lus los ua nws lus lawm xwb, vim luag cov lus yog lus hauv luag lub teb chaws kev nrhiav noj nrhiav haus, yog yus tsi txawj lawv lus yuav tsi tau lawv tej dej num zoo nrog luag ua, thaum yus paub lawv lus zoo tau dej num zoo ntawm lawv ua ces yus cov lus tuag lawm, tub noob lus lawm.

cov hmoob mus nyob txawv teb chaw 3 cov lus yuav ploj mus li 100 xyoo ntxiv ces 0% lus hmoob tsi muaj lawm.

thaum tsi muaj yus lus lawm yuav zoo dab tsi, thaum hmoob sib ntsib tseem yuav tau neeg rov txhais lus sib tham sib nug koj kuv peb kom tob taub ua ke.
hais txog cov nyob rau sab asia xws li suav, nyablaj, nplog, thaib, phabmab, nyaj cov lus tseem yuav nyob li thaj tsam 400 mus rau 500 xyoo ntxiv los xyov puas yuav txog li ntawd lawm thiab, rau qhov kuv twb tau hnov thiab pom hauv suav teb los feem coob cov hluas uas nyob hauv nroog ces puav leej hais lus suav tas lawm, cov nyob hauv nyablaj los cov hluas tsi paub lus hmoob zoo lawm, cov hauv nplog los tib yam cov hluas puav leej hais lus nplog tas tus ib txhia tseem muab pauv ua npe nplog tas tus lawm, cov nyob hauv thaib teb los tib yam nkaus cov tub ntxhais hluas puav leej hais ua lus thaib, thiab tseem pauv xeem pauv npe lawm thiab, thaum yus ntsib cov hluas yus hais lus hmoob ntau ntau rau lawv ces muaj ib txhia lus hmoob nws twb tsi to taub yus cov lus lawm, nws tsuas paub cov lus ncaj ncaj lawm xwb.

thaum peb pom zoo li hais los saum lawm ces, pom tau tias hmoob cov lus yuav ploj mus ib hnub xwb thiaj tas, yog yuav kom hmoob cov lus nyob nrog lub ntiaj teb tib neeg li tej lus thiab no ces kawg kiag hmoob yuav tsum muaj ib qhov av uas luaj xib tes rau hmoob nyob ua hmoob tug, ua hmoob tus tseem fwv kheej mas hmoob cov lus thiaj nrog hmoob nyob tsi ploj mus.

niaj hnub nim no tej tub txawj ntxhais txawj txhua tus puav leej nyias kawm tau los nrhiav noj ntawm nyias tus kheej rau lub cuab yig nkaus nkaus xwb yeej tsi xav txog hmoob lub suab lo lus yuav ploj mus li, tsi hais yuav nyob lub teb chaws twg uas muaj hmoob nyob li los puav leej coj zoo tib yam li hais los no tag lawm.

hais txog ntawm cov tub ntxhais txawj ntawv ces nyias ua nyias lub title uas kawm tau qhov num, koj los tsi ntsej kuv, kuv los tsi ntsej koj, nyias nyob nyias ncaj ncaj hauv nws nws yim mus ua num los tsev, coj me nyuam mus ua si los tsev xwb tsi xav txog hmoob lub neeg tias tej lus hmoob yuav ploj mus, tias yog thaum hmoob tej lus ploj lawm ces yus tus kheej twb tsi muaj qab hau tsi tsim txiaj ib nyuag qhov li lawm no.

hais txog cov tub ntxhais txawj ntawv uas los sib pab sib koom los siab me me, los koom zoj ib ntus koj ua num tsi haum kuv, kuv ua num tsi haum koj, koj xav ua koj ib lub taub hau, kuv xav ua kuv ib lub taub hau, ib lub koom haum tawg ua 3-4 lub, ib leeg coj 30 - 40 nyuag leej mus rau ib lub koom haum.

xam tas nrho hmoob tej koom haum koom ua haiv, mus rau tej koom haum thov khawv, mus rau tej church, mus rau tej koom haum kwv tij sib pab kev noj qab haus huv, mus rau tej koom haum me me kwv tij sib pab ntawm tej pab pawg neeg tsawg los puav leej twb tsi sib haum li.
zoo li no sawv daws txawm yuav tsi tig ua siab loj los xyuas hais tias yog peb cov txawj ntse tsi thim xav los kho hmoob pab hmoob txhawb hmoob kom hmoob ciaj haiv no ntshe hmoob yuav ploj cov lus mus tsi muaj lus hmoob, thaum tsi muaj lus lawm ces txhais tau tias tsav neeg ntawd tuag lawm, yog thaum koj cov lus tuag lawm ces koj yeej tuag tib yam nkaus nrog cov lus.

qhov xaus no xav thov kom cov neeg txawj neeg ntse hmoob ua kawm ntawv siab thiab cov txawj nruab thiab ntse nruab siab tsi kawm ntawv siab yuav tau los sib pab kom hmoob muab ib qhov av los ua hmoob tug, khaws hmoob ceev hmoob tej lus mus kom tsi pub ploj nrog luag neeg ntiaj teb thiab seb puas yuav tau, yog ua tau no kuj los sib koom ua ke txuas mus ntxiv.

hais txog tej kev sib cav pem yav tas los thiab tom ntej no tuaj, tej lus ntawd yog ib txoj kev ua rau kom sawv daws lub siab nthuav tawg.

kom tus tsi tau xeev ras los kom xeev ras txog tias hmoob yuav tau npaj dab tsi nrog luag neeg ntiaj teb kom hmoob tsim tau muaj tub txawj ntxhais txawj los kom muaj lub ntsej muag li lwm haiv neeg thiab kom yus tus kheej muaj cuab kav ua tau raws li yus tus peev xwm mas yuav zoo dua.

ytk tijlaug ytk, koj tej tswvyim yeej zoo kawg, tab sis nws yooj yim hais nws tsis yooj yim ua.
kuv yeej ntseeg ib yam li koj hais thiab.
vim tiam neeg no nws tsis zoo li tiam puag thaum ub lawm.
tiam puag thaum ub tos peb tsis poob peb tej lus, vim yog peb nyob toj siab hmoob tseem nyob tau ua pab ua pawg, nws tsis muaj kev kawm rau hmoob tej me nyuam.
hmoob thiaj li keep hmoob tej lus thiab tej txujci qho me ntsis los txog niaj hnub no.
tab sis yog thaum peb tej me nyuam tsis muaj kev kawm ces peb hmoob yeej tsis muaj kev txawj ntse, kawm los yeej ho kawm luag tug xwb yus hmoob yeej tsis tau muaj tug.
thaum peb tej me nyuam mus kawm luag txuj lawm ces thaum lawv txawj thiab ntse los yeej ntse mus rau luag tej txuj lawm xwb.

kuv yeej ncig mus txog hmoob suav, hmoob nyajlaj, hmoob thaib, thiab hmoob nplog tag, kuv yeej pom hmoob tej me nyuam tus twg mus kawm luag txuj ces yeej mus hais luag lus thiab tshawb luag tus txuj mus kom to, ces lawv yeej tsis saib hmoob teej twg muaj nuj nqis lawm.

vim peb ua neeg ces peb yeej tim tsum nyiaj txiag los yug yus thiab yus tsevneeg yus thiaj li mob siab kawm luag txuj kom kawm tag thiaj li nriav tau dejnum zoo ua kom tau nyiaj.
yam uas yus kawm tag es yus tsis siv thiab tsis tau dejnum ua ces nws yeej tsis muaj leej twg xav kawm thiab siv.
thaum peb cov me nyuam pom tias peb tej lus thiab ntawv kawm tag los nws twb tsis muaj chaw siv lawv thiaj li tsis mob siab kawm thiab los tshawb fawb peb tus txuj kom to thiab nws loj hlob mus.

qhov yuav los daws tau peb hmoob cov teebmeem li koj hais tag los no mas raws li kuv pom yuav kom peb hais tau ua tau thiab hmoob respect and sib tw kawm kom hmong muaj tus tshajli txog hmoob txuj mas nws yuav tsum yog hmoob muaj ib qhov av (daim av) rau hmoob kav hmoob es hmoob tus ntawv thiab tej txujci hmoob kawm tag los nws muaj dejnum rau hmoob ua.
hmoob tej txuj thiaj li yuav muaj tus kawm thiab keep hmoob tej lus mus rau yav pem suab.
peb hais tau peb thiaj li yuav ua tau.
ho yog peb tseem zoo li hniaj hnub no xwb ces kuv ntseeg tias peb yeej yuav nploj peb tej txuj zuj zus mus kom thaum nws tsis muaj tag.

chia ytk, koj sau ntaux ces kuv nyeem txug nraab xwb tub kivx taubhau lawm.
quas nam hmoob le hmoob tsi nyam qhov khu kuas zoo.
hmoob tsuas nyam muab ntuv noj tuab zag xwb.
yog le ntawd es pheej yuav moog txhawj txug hmoob tej lug los sis lub culture ua tug quas qua dlaab tsi.
ca nwg pluj nwg moog subt txhaj tsi muajx teebmeem rua lub qaab ntuj khwb los mas...
hahahahahahaha....
j/k...

m sawvdaws, txhob txhawj ma...
sijhawm ploj yeej ploj, sijhawm tshwm yeej yuav rov tshwm los..
tsuav tseem muaj noob hmoob xwb tomntej yeej yuav rov muaj lus hmoob dua.
qhov zoo tshaj ces nyias qhia nyias li menyuam kom kawm ntau thiab siv ntau li yus tsev neeg muaj peevxwm siv rau lub caij no.

x z kuv xav yog nyob ntawm niam thiab txiv yog tus cob qhia xwb ntag.
yog niam thiab txiv yeej qhia thiab hais lus hmoob cov menyuam los yeej paub lus hmoob zoo.
muab saib li kuv cov menyuam lawv yeej paub thiab hais lus hmoob meej kawg.
xav tias lawv ruam tsis keej meskas txuj ci.
yus sim me me english, math, thiab science mas lawv tseem keej dua kuv lub sij hawm kuv kawm lawv grade lawm ces kuv tias siv nyog.

kuv saib mas cov menyuam thiab ib txhias tub ntxhais hluas mas poob lus hmoob lawm tiag vim lawv hais lo lus rau khau no mas lawv tseem tias hnav khau.
ib tsam tseem yuav nhav/ware lub tsom qhov muag thiab no ov.

nyob zoo kwv chia, ua tsaug ntau rau koj cov lus uas nrog txhawj xeeb txog hmoob lub neej yav pem suab yuav tshwm sim li cas thiab, ua ke no kuv yeej ntseeg tau tias koj kuj yog ib tus hmoob uas paub pom txog neeg lub neej kev muaj txoj cai ua neeg nyob rau lub ntiaj teb no zoo heev thiab.
luag cov neeg uas yeej ras xeev ntxov ntxov tias daim av nyob mas muaj nqis heev rau luag haiv neeg ces luag muaj tug tas huv si lawm, tsuas tshuav cov neeg uas tsi tau tsim nto thiab tsi tau ras xeev txog tias daim av no muaj nqis rau yus tsav neeg li hmoob thiab lwm hom neeg tsawg uas ib txwm xeeb txawm nrog luag tib txhij tab sis nws tus kheej tseem tsi tau paub txog txoj kev ua neeg tiag tiag ntawd yog dab tsi ces yog peb ntag.

thaum twg peb muaj coob zuj zus paub pom txog txoj kev muaj txoj cai ua neeg nyob hauv daim av coob-b tuaj lawm no nyaj yuav muaj kev sib pab zuj zus mus rau txoj kev ciaj haiv zoo npaum cas rau yus tsav neeg ib hnub lawm yav tom ntej, tab sis qhov loj yog txhawj xeeb txog tias tsam yus haiv hmoob lo lus ploj ua ntej qhov kev ras xeev txog lub neej kev ua neeg lawm xwb.

xazoo, koj mas koj hais li tab sis yog ploj lawm ces qhov yuav rov los nyob li qub mas yuav ntev heev li rov kho tau ls nyob qhov li qub chaw ib txwm muaj yus cov lus.
li cas los kheev lam yog peb muaj coob tus ras xeev txog hmoob lub neej li koj thiab peb tus puav nyuag no ces nyaj yuav zoo ib hnub thiaj tas.
hos yog zoo li niaj hnub no yus pom thiab twm hmoob lub hlwb ces sawv daws tseem nyiam txoj kev uas yus nyob hauv qab luag lwm haiv, tab txawm kawm tau ntawv txog qib theem dr.

degree los tsi tsha muaj qab hau pes tsawg, muaj tej tus twb tsim nyog yuav los ua tus thawj hau kav teb chaws los nws nyuam qhuav tau ua tus nyuag vice rau tej lub tsev kawm ntawv university los sis ua tus thawj rau tej koom haum li no xwb.
muab tsom xam mas hmoob lub hlwb tseem nyob qis kawg rau ntawm lwm haiv neeg ntau heev txog txoj kev ua neeg muaj txoj cai nrog luag lwm haiv sib txig sib luag tib yam ntawd rau daim av.

moghlub, laj laj nyeem los tsi ua cas, tsuav yog yus tseem muaj lub hlwb nyiam koom lwm haiv neeg txoj kev coj noj coj ua ces zoo lawm, luag taw siab los ntsia siab, luag taw qis ntsia qis, luag txib ncab mus ncab luag txib nkhaus mus nkhaus xwb ces tau lawm, tsi tas li yog yus tej lus ploj lawm ces kuj zoo kawg thiab yus hais luag lus koom luag dab qhuas, dai luag tw vaj tw tsev ces zoo lawm, yus txawm muaj 100 txoj kev ntse yuav kho yus hmoob lub neej los txhob hais lus tawm, tsi ua suab sab li, nyob twb ywm cuag li suav txo yias.
thaum twg ib tus hmoob twg ua neej zoo muaj noj muaj hau ces luag yuav nrhiav teeb meem rau tus twg ces luag nrhiav rau los txhob hais lus, cia li ua twb ywm mus nyob qhov taub qhov loj cuj ces zoo haum kab hauv kev rau hmoob ntag ov.

idonotknow, koj hais li no tias....

leej twg los yeej qhia lus hmoob rau, yeej xav kom yus cov lus txhob ploj lus mus, tab sis nws tsuas nrog yus tus ua niam thiab ua txiv tham lus hmoob xwb, ho yog lawv cov nus muas sib tham lawm ces lawv hais ua lus askiv mas to taub qhov meej meej dua lawm, ces lawv xum hais lus askiv lawm xwb, vim lus hmoob los tsi muaj cov lus txhij li lus askiv, koj yeej paub zoo thaum koj pom cov hluas coob coob sib ntsauv ua ke koj mus mloog lawv hais lus, koj yeej paub tias lawv tsi hais lus hmoob sib tham li lawm, lawv hais lus askiv xwb nkaus.

sawv daws muaj coob tus twb hais tias ua cas peb tsi tham txog lub neej yav pem suab li, peb xij tham yav dhau los lawm xwb no, raws li coob tus tau hais, yog li hnub no kuv thiaj hais txog lub neej yav pem suab hmoob yuav ploj mus tsi muaj suab lus hmoob lawm, qhov kev ntseeg li no ces yog luag neeg ntiaj teb txoj kev ntseeg thiab lawv khom tseg tias 10 xyoo 20 xyoo tom ntej luag yuav ua kom tau ib yam dab tsi tshiab rau luag haiv neeg siv, peb hmoob li ces yog qhov hais tias 100 xyoo mus rau 500 xyoo tom ntej ces hmoob yuav ploj lus hmoob hauv ntiaj teb no mus.
yog muab ob qhov no los luj ua ke ces luag li luag ua num nce mus rov saum lawm, hmoob li ces yus hmoob ua num nqis rau puag hauv qab ub lawm, sib txawv deb npaum li no.
luag li mas luag yuav tsim kom vam meej nce mus rau saum rau luag haiv neeg tau kev vam meej coj, hmoob li es cov lus hais ntawm nws tus kheej tseem twb yuav ploj poob mus tib si lawm no yog li cas lawm, yus tus hmoob puas tau yog tib neeg muaj hlwb li luag lwm haiv neeg thiab los tsi muaj.

raws li kuv tsom xam ces yog "kib hawb" kawg nkaus lawm ov, ua ib tsav neeg li hmoob es yus lo lus hais yus twb ceev khaws tsi tau es tseem yuav ploj mus no kuj yog tsi muaj hlwb li les.
luag li ib hnub luag muaj dua ib yam tshiab tuaj, yus hmoob li es yam tshiab los tsi muaj, yam qub los yuav ploj poob mus li lawm, yus puas tau yog neeg tsim txiaj li lwm haiv neeg thiab, thaum ploj lus tas lawm ces yus hmoob tsuas tshuav ob lub qhov muag thiab lub qhov ncauj tseem nyob es qiv luag lus hais, qiv luag twj siv, puas txaus txaj qhov muag tias tsav neeg ntawd tsi muaj lus lawm, qhiv lwm tus li lus hais no maj?
thaum zoo li no lawm ces hmoob twb tsi yog neeg li ntiaj teb neeg lawm ov tsoom npoj yaig.

qhov xaus no peb nrog xav seb yus hmoob lo lus ntawm yus tus kheej tseem yuav ploj poob mus ceev khaws tsi tau no yog vim li cas lawm thiab yus puas tau yog tib neeg 100% li luag pej kum haiv neeg?

ytk on may 11, 1:21Â pm, chia <***@yahoo.com> wrote: nyob zoo kwv chia, ua tsaug ntau rau koj cov lus uas nrog txhawj xeeb txog hmoob lub neej yav pem suab yuav tshwm sim li cas thiab, ua ke no kuv yeej ntseeg tau tias koj kuj yog ib tus hmoob uas paub pom txog neeg lub neej kev muaj txoj cai ua neeg nyob rau lub ntiaj teb no zoo heev thiab.
luag cov neeg uas yeej ras xeev ntxov ntxov tias daim av nyob mas muaj nqis heev rau luag haiv neeg ces luag muaj tug tas huv si lawm, tsuas tshuav cov neeg uas tsi tau tsim nto thiab tsi tau ras xeev txog tias daim av no muaj nqis rau yus tsav neeg li hmoob thiab lwm hom neeg tsawg uas ib txwm xeeb txawm nrog luag tib txhij tab sis nws tus kheej tseem tsi tau paub txog txoj kev ua neeg tiag tiag ntawd yog dab tsi ces yog peb ntag.

thaum twg peb muaj coob zuj zus paub pom txog txoj kev muaj txoj cai ua neeg nyob hauv daim av coob-b tuaj lawm no nyaj yuav muaj kev sib pab zuj zus mus rau txoj kev ciaj haiv zoo npaum cas rau yus tsav neeg ib hnub lawm yav tom ntej, tab sis qhov loj yog txhawj xeeb txog tias tsam yus haiv hmoob lo lus ploj ua ntej qhov kev ras xeev txog lub neej kev ua neeg lawm xwb.

xazoo, koj mas koj hais li tab sis yog ploj lawm ces qhov yuav rov los nyob li qub mas yuav ntev heev li rov kho tau ls nyob qhov li qub chaw ib txwm muaj yus cov lus.
li cas los kheev lam yog peb muaj coob tus ras xeev txog hmoob lub neej li koj thiab peb tus puav nyuag no ces nyaj yuav zoo ib hnub thiaj tas.
hos yog zoo li niaj hnub no yus pom thiab twm hmoob lub hlwb ces sawv daws tseem nyiam txoj kev uas yus nyob hauv qab luag lwm haiv, tab txawm kawm tau ntawv txog qib theem dr.

degree los tsi tsha muaj qab hau pes tsawg, muaj tej tus twb tsim nyog yuav los ua tus thawj hau kav teb chaws los nws nyuam qhuav tau ua tus nyuag vice rau tej lub tsev kawm ntawv university los sis ua tus thawj rau tej koom haum li no xwb.
muab tsom xam mas hmoob lub hlwb tseem nyob qis kawg rau ntawm lwm haiv neeg ntau heev txog txoj kev ua neeg muaj txoj cai nrog luag lwm haiv sib txig sib luag tib yam ntawd rau daim av.

moghlub, laj laj nyeem los tsi ua cas, tsuav yog yus tseem muaj lub hlwb nyiam koom lwm haiv neeg txoj kev coj noj coj ua ces zoo lawm, luag taw siab los ntsia siab, luag taw qis ntsia qis, luag txib ncab mus ncab luag txib nkhaus mus nkhaus xwb ces tau lawm, tsi tas li yog yus tej lus ploj lawm ces kuj zoo kawg thiab yus hais luag lus koom luag dab qhuas, dai luag tw vaj tw tsev ces zoo lawm, yus txawm muaj 100 txoj kev ntse yuav kho yus hmoob lub neej los txhob hais lus tawm, tsi ua suab sab li, nyob twb ywm cuag li suav txo yias.
thaum twg ib tus hmoob twg ua neej zoo muaj noj muaj hau ces luag yuav nrhiav teeb meem rau tus twg ces luag nrhiav rau los txhob hais lus, cia li ua twb ywm mus nyob qhov taub qhov loj cuj ces zoo haum kab hauv kev rau hmoob ntag ov.

idonotknow, koj hais li no tias....

leej twg los yeej qhia lus hmoob rau, yeej xav kom yus cov lus txhob ploj lus mus, tab sis nws tsuas nrog yus tus ua niam thiab ua txiv tham lus hmoob xwb, ho yog lawv cov nus muas sib tham lawm ces lawv hais ua lus askiv mas to taub qhov meej meej dua lawm, ces lawv xum hais lus askiv lawm xwb, vim lus hmoob los tsi muaj cov lus txhij li lus askiv, koj yeej paub zoo thaum koj pom cov hluas coob coob sib ntsauv ua ke koj mus mloog lawv hais lus, koj yeej paub tias lawv tsi hais lus hmoob sib tham li lawm, lawv hais lus askiv xwb nkaus.

sawv daws muaj coob tus twb hais tias ua cas peb tsi tham txog lub neej yav pem suab li, peb xij tham yav dhau los lawm xwb no, raws li coob tus tau hais, yog li hnub no kuv thiaj hais txog lub neej yav pem suab hmoob yuav ploj mus tsi muaj suab lus hmoob lawm, qhov kev ntseeg li no ces yog luag neeg ntiaj teb txoj kev ntseeg thiab lawv khom tseg tias 10 xyoo 20 xyoo tom ntej luag yuav ua kom tau ib yam dab tsi tshiab rau luag haiv neeg siv, peb hmoob li ces yog qhov hais tias 100 xyoo mus rau 500 xyoo tom ntej ces hmoob yuav ploj lus hmoob hauv ntiaj teb no mus.
yog muab ob qhov no los luj ua ke ces luag li luag ua num nce mus rov saum lawm, hmoob li ces yus hmoob ua num nqis rau puag hauv qab ub lawm, sib txawv deb npaum li no.
luag li mas luag yuav tsim kom vam meej nce mus rau saum rau luag haiv neeg tau kev vam meej coj, hmoob li es cov lus hais ntawm nws tus kheej tseem twb yuav ploj poob mus tib si lawm no yog li cas lawm, yus tus hmoob puas tau yog tib neeg muaj hlwb li luag lwm haiv neeg thiab los tsi muaj.

raws li kuv tsom xam ces yog "kib hawb" kawg nkaus lawm ov, ua ib tsav neeg li hmoob es yus lo lus hais yus twb ceev khaws tsi tau es tseem yuav ploj mus no kuj yog tsi muaj hlwb li les.
luag li ib hnub luag muaj dua ib yam tshiab tuaj, yus hmoob li es yam tshiab los tsi muaj, yam qub los yuav ploj poob mus li lawm, yus puas tau yog neeg tsim txiaj li lwm haiv neeg thiab, thaum ploj lus tas lawm ces yus hmoob tsuas tshuav ob lub qhov muag thiab lub qhov ncauj tseem nyob es qiv luag lus hais, qiv luag twj siv, puas txaus txaj qhov muag tias tsav neeg ntawd tsi muaj lus lawm, qhiv lwm tus li lus hais no maj?
thaum zoo li no lawm ces hmoob twb tsi yog neeg li ntiaj teb neeg lawm ov tsoom npoj yaig.

qhov xaus no peb nrog xav seb yus hmoob lo lus ntawm yus tus kheej tseem yuav ploj poob mus ceev khaws tsi tau no yog vim li cas lawm thiab yus puas tau yog tib neeg 100% li luag pej kum haiv neeg?

ytk
