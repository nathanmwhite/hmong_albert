california hoobkas loj saib kev pabcuam menyuam thaum cov hluas yog niam-txiv – lus tseeb qhia txog kev coj cai thiab siv nyiaj txiag thaum yog niam-txiv xav txog nov!
kev hlub koj paub tias ua ib tus menyuam yaus tsis yooj yim.
nws haj yam nyuaj yog tias koj tsis paub koj niam koj txiv.
leej niam thiab txiv ob leeg yuav tsum tau muab kev hlub thiab kev txhawb zog rau lawv cov menyuam.
tsis hais thaum lawv ua hoosvawj, kawm tsav luv thiv, yam niaj hnub tau ua, koj cov menyuam yuav tsum kom koj txhawb.
koj puas tau txawj ua ib tus niam-txiv zoo — thiab yuav nyob ntawd thaum twg koj tus menyuam yuav koj pab?
kev cai menyuam yaus muaj cai paub txog lawv tsev neeg.
lawv yuav tsum paub txog lawv tsev neeg keeb kwm kuaj mob, mus muab tau kev pab los ntawm xausaus thiab evsawslas, thiab lawv muaj cai tau txais niam thiab txiv li khoom.
nyiajkev muaj ib tus menyuam txhais tau tias yuav siv nyiaj mus ib sim.
thaum koj tus menyuam loj hlob, nws tsim nyog tau kev hlub thiab nyiaj txiag txhawb ntawm niam thiab txiv.
kuv tsis sib haum nrog tus menyuam leej niam.
yuav muaj dabtsi yog tias kuv tsis kam them nyiaj pab menyuam?
txoj cai ua nruj heev rau cov neeg uas tsis them lawv cov nyiaj pab menyuam.
koj daim npav tsav tsheb muaj kam raug txwv lossis kaw tseg.
lossis, tej zaum koj li credit yuav puas, txhais tau tias koj yuav tsis tau cov khoom koj ntshaw xws li thev lossis tsheb.
yog lwm hnub koj xav ua kws qhia ntawv lossis kws kho vaj tsev, tej zaum koj yuav txais tsis tau daim npav ua haujlwm vim tias koj tsis them nyiaj pab menyuam.
yog tias koj muaj hmoo es yeej lej, los yuav tsis kav ntev.
lub xeev yuav khaws cov nyiaj uas koj tiv mus them tus menyuam.
kawg kiag no, tej zaum koj yuav raug kaw los muaj.
kuv yuav tsum ua dabtsi thaum kuv tus menyuam mos niam xav tau nyiaj pab menyuam ntawm kuv?
tom qab qhib ntaub ntawv npaj nyiaj pab menyuam nrog lub hoobkas loj saib kev pabcuam menyuam (dcss) lawm, koj yuav tau txais cov ntawv hu ua " summons and complaint " (xaj tuaj ntsib thiab nkaw lus).
koj yuav tsum teb.
koj tham tau txog cov ntaub ntawv nrog khaubtim dcss.
koj hu lossis mus ntsib kiag rau lawv lub hoobkas.
lawv tus xov tooj thiab chaw nyob yog nyob rau cov ntawv.
nco ntsoov tias koj coj tau ib tus kws lij choj nrog koj mus.
yog tias kuv paub tus menyuam leej txiv yog tus twg tiam sis nws tsis kam lees ne?
yog tias nws tsis kam lees ua txiv, nej lub khaubtim hoobkas loj saib kev pabcuam menyuam yuav siv kev kuaj ntshav los nrhiav tus txiv yug (yog txiv).
cov kev kuaj no muaj xws li sim dna los ntawm tus txiv neej, tus niam thiab tus menyuam.
cov kev kuaj no meej heev.
yog koj tsis tau yuav tus txiv, nws lub npe yuav tso tsis tau rau ntawm daim ntawv yug kom txog txij nrhiav tau tus txiv yug.
kuv tus menyuam txiv thiab kuv wb tsis tau sib yuav, tab sis wb ib leeg hlub ib leeg.
puas tsim nyog kuv txhawj txog nyiaj pab menyuam?
tsim nyog, vim tias tej zaum txawj muaj kev pauv.
kom pab tau koj tus menyuam lub neej, koj tsim nyog yuav nrhiav kom paub tus txiv yug (yog txiv).
kev xee daim ntawv lav tias yog txiv yug (declaration of paternity) yog txoj kev sai, tsis yuav nyiaj thiab yooj yim kom lees paub tus menyuam leej txiv.
leej niam thiab txiv xee tau daim ntawv lav no hauv hoo mom thaum tus menyuam yug los.
lossis, nkawd mus xee tau rau tim khaubtim lub hoobkas loj saib kev pabcuam menyuam (department of child support services-dcss) lossis khaubtim chav pab nyiaj loom.
kom xyuas tias koj tus menyuam tau txais cov kev pab, koj tsim nyog mus hais kom xam xaj kom them nyiaj pab rau menyuam.
lub dcss yuav qhia tau rau koj ntxiv.
txhawb ib tus menyuam mos siv dag zog feem ntau nws ntev npaum li cas thiaj ua tau daim ntawv xaj kom tus niam-txiv tog tov them nyiaj pab menyuam?
yog tias lub khaubtim hoobkas loj saib kev pabcuam menyuam (dcss) paub chaw mus nrhiav tus niam-txiv tog tov, ces feem ntau koj yuav tau daim ntawv xaj them nyiaj pab menyuam li ntawm 90 hnub.
tiam sis, yog lub khaubtim dcss yuav tau siv kev kuaj ntshav, lossis yog koj tau mus nce xam, ces lub khaubtim dcss muaj sijhawm 12 lub hlis los ua kom tiav cov kauj ruam thiab daim ntawv xaj them nyiaj pab menyuam.
kuv them tsis tau nyiaj pab menyuam vim kuv tseem kawm ntawv thiab kuv tsis ua haujlwm.
txawm koj tseem kawm ntawv los tsis tau txhais tias koj yuav cia li tsis tau them qhov nyiaj rau koj tus menyuam.
kev xam tus nqi nyiaj yeej nyob ntawm seb koj muaj licas, tiam sis tsev xam muaj kam xaj kom koj mus ua haujlwm, ib nrab sijhawm los xij, yog tias pom tias koj ua tau haujlwm.
tus nqi yuav txiav raws qhov nyiaj koj muaj peev xwm khwv tau.
puas muaj tseeb tias cov nyiaj pab menyuam muaj kam cia li rho tawm kiag ntawm kuv daim tshev nyiaj haujlwm?
muaj.
yog tias lub xam twb ua ntawv xaj koj lawm, lub khaubtim hoobkas loj saib kev pabcuam menyuam yuav tsib tus nqi uas koj tiv txhua lub hli ntxiv nrog cov nqi pab menyuam uas koj tsis tau them tas.
ntau li 50% ntawm koj daim tshev haujlwm muaj kam raug tuav tseg.
yog xam tsis tau xaj koj, koj yuav raug hu mus ntsib lub hoobkas kom tham txog cov nyiaj koj khwv tau.
ces mam li kom xam xaj lub sijhawm rau koj pib them nyiaj.
kuv tus menyuam leej txiv tawm zos tom qab kuv yug tau thiab ziag no kuv tsis paub tias nws nyob qhov twg lawm.
lub xeev yuav ua cas nrhiav tau nws?
yam twg koj qhia tau rau nej lub khaubtim hoobkas loj saib kev pabcuam menyuam los yuav pab tau.
ntaub ntawv tsav tsheb, naj npawb xausaus thiab ntawv ua haujlwm yuav siv tau los nrhiav cov niam-txiv uas tsim nyog them nyiaj pab menyuam.
lus qhia txog tus niam-txiv uas tsis nrog menyuam kuj tshawb tau hauv tej ntawv poob haujlwm thiab chaw sau se thiab tsev tub ceev xwm.
yog tus niam-txiv tau tsiv mus lwm lub xeev, lub hoobkas tswj kev pabcuam menyuam hauv lub xeev ntawd mam li nrog nrhiav tus niam-txiv.
ob leeg muaj luag haujlwm kuv tau hnov tias kuv tus menyuam leej txiv yuav tsis tas them nyiaj pab yog tias nws yog thaib ham lawm.
qhov ntawd tsis muaj tseeb.
kev mus ua thaib ham tsis tau txhais tias nws tsis tas them pab nws tus menyuam.
tus kws soj ntsuas kev them nyiaj pab menyuam yuav hu rau cov coj hauv chaw ua thaib ham kom ua daim ntawv xaj kom nws them nyiaj pab menyuam.
kuv puas txais tau nyiaj pab menyuam thaum kuv tseem xeeb tub — ua ntej kuv tus menyuam yug los?
tau.
koj pib tau cov ntawv nrhiav leej txiv thaum koj cev xeeb tub.
yog tus txiv neej uas koj ntseeg tias yog leej txiv tsis kam lees, muaj kam xaj kom kuaj ntshav tom qab koj tus menyuam yug los.
kev kuaj ntshav mus teem caij tau rau tim nej lub khaubtim hoobkas loj saib kev pabcuam menyuam.
california hoobkas loj saib kev pabcuam menyuam hu dawb (866) 249-0773 tty hu dawb (866) 223-9529 www.website.net pub 158 (hmong) (6 / 06) yog xav paub ntxiv, hu rau nej lub khaubtim hoobkas loj saib kev pabcuam menyuam kuv yuav them nyiaj pab menyuam, tab sis leej niam tsis kheev kuv nrog kuv tus menyuam ua ke li.
kuv yuav ua licas?
tom qab paub leej txiv thiab paub tias menyuam nrog leej twg lawm, tej zaum koj yuav muaj cai mus saib koj tus menyuam raws li daim ntawv pom zoo cia nrog menyuam.
yog leej niam tsis pub koj ntsib tus menyuam, hu rau koj lub xam pabcuam tsev neeg hauv zos hauv khaubtim lub superior court (xam loj) kom lawv pab.
pab koj tus menyuam xav txog nov
