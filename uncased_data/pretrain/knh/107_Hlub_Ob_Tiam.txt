hlub ob tiam nyob rau txheej thaum ub uas ntiaj teb neeg no tseem muaj tsawg tsawgn eej dab tseem sib pom thiab sib txuas lus tau.
nyob rau ib lub teb chaws muaj ib tug hau zos hu ua soob keem thiab nws peb tug poj niam.
soob keem tau mus cuab tau ib zag ntxiab thiab yej rau nram ib tug ntug dej kom nas noog los haus dej mag nas noog.
nws leej ntxiab thiab yej ntawd mas mag nas noog heev kawg nkaus li.
ib tag kis twg yeej mag tau ib thoob puab.
thaum nyuam qhuav cuab tau mas kuj tsis ua li cas thiab tab sis tau ntau tag kis tom qab no, nws sawv ntxov mus suad nws cov ntxiab thiab yej ntawd ua li cas zoo nkaus li leej twg tuaj suad ua ntej lawm.
yog lino, tag kis tom qab nws cuab ntxov zog mus suav.
nws tau mus txog ua li cas tseem suav ua nws ntej lawm thiab.

lwm tag kis nws thiaj li mus thaum qaib qua thawj tsig.

thaum soob keem mus txog tseem tsaus tsaus ntuj tsis tau pom kev zoo mus suav, uas nyob rau hauv hav zoov tej nas noog twb tsis tau sawd los quaj ib tug li; nws thiaj li tau mus nkaum ntawm ib tsob qaum tauj ntxhw seb puas yuav pom tus pheej tuaj suav suav nws cov ntxiab no.
thaum kaj ntug txoog uas noog quaj zom zaws yuav sawv los mus nrhiav noj thiab thiaj li pom tuaj ib tug poj niam suav nws cov ntxiab pem hauv dej los.
thaum los txog ntua ze ntawm soob keem lawm, nws thiaj hais tias, "koj lam tuaj nyiag suav kuv cov ntxiab thiab yej no ua tus tsi?"

tus ntawd mas yog ib tug poj dab xwb, thiab nws tau txia ua ib tug poj niam xwb.
tus poj dab ceeb ib plaw thiab teb thiaj tias, "thov txim ntau twb yog kuv tsis muaj txiv thiab kuv tsis paub nrhiav noj nrhiav haus kuv thiaj li tau tuaj nyiag suav koj cov ntxiab no."
soob keem thiaj li txav mus ze zog, thiab hais tias, "koj twb tau nyiag suav kuv cov ntxhiab thiab yej non tau zaus lawm.
koj yuav muab dab tsi los them kuv."
thaum soob keem hais cov lus no, nws thiaj li pom tseeb tias tus poj niam no yog ib tug neeg zoo nkauj heev.

yog li no, tus poj niam no qhov zoo nkauj thiaj li ua soob keem lub siab ntaug nphaws qhov yuav kom tus poj niam no them nws.

tus poj dab hais tias, "kuv yog ib tug poj niam xwb thiab kuv yuav tsis rnuaj dab tsi los mus them koj."
tus poj dab ntsia soob keem lub ntsej muag npau taws thiab tsis zoo siab thiaj yaj thiab nws lub ntsej muag luag thiaj li tawm tuaj.

nws rov qab tau hais ntxiv tias, "kuv tsis muaj dab tsis them koj ces seb koj puas yuav kuv ua koj qhev los them koj xwb."

soob keem teb tias, "kuv xav tau tias koj yuav ua tsis tau kuv qhev."

poj dab nug tias, "vim li cas thiaj li yuav tsis tau?
kuv twb yog ib tug neeg thiab ne."

soob keem hais tias, "kuv hais qhov koj yuav ua tsis tau no mas vim rau qhov hais tias kuv ntsia koj zoo nkauj tshaj ib tug neeg yuav los mus ua tau kuv qhev lawm."

tus poj dab hais tias, "yog hais tias koj pom kuv zoo nkauj thiab kuv zoo ntxim koj nyiam.
koj kuv hais li ntawd es wb mam tham lawm lwm yam."

soob keem teb tias, "yuav tham lwm yam los kuj tham xwb tiag."
yog li no, ob tug thiaj li sib tham ntawd ntev loo thiab thiaj li tsis mus suav ntxhiab thiab yej li lawm.
thaum kawg ntawd, nkawv thiaj li zoo siab sib yuav, tab sis tus poj dab hais tias, "yuav kom kuv yuav koj mas koj yuav tsum muab koj peb tug poj niam cov qhov muag muab dig kom tas, kuv thiaj li yuav koj."

soob keem saib tus poj dab tseem hluas thiab zoo nkauj tshaj nws peb tug niam pem tsev no lawm.
nws thiaj li zoo siab ua li tus poj dab tau hais.

tus poj dab thiab soob keem nkawv thiaj li los mus muab nws peb tug poj niam hlob ntawd cov qhov muag dig tawm kom tas thiab tseg tus niam yau thiaj li dig ib sab xwb.
gawv muab lawv xav coj mus nyob rau pug tom ib lub tsev teb npleg.

tsis ntev tom qab ntawd ua cas peb tug niam ntawd ib leeg thiaj xeeb ib plab mi nyuam.
tus niam hlob thiaj hais tias, "peb tsis pom kev tas lawm ces tshuav niam yau thiaj li pom ib sab qhov muag xwb ces peb yug tau peb cov mi nyuam no ces niam yau muab tseev rau peb noj rau qhov tias peb tsis pom kev thiab yeej yuav tu tsis tau li."
tus niam nrab thiab tus niam yau kuj teb tias, "ua li los ua li."
thaum tus niam hlob yug tau nws tus, tus niam yau muab tua tseev rau lawv noj.
tus niam yau nws tsis noj nws qhov thiab nws muab los mus las ntsev thiab muab qha cia rau saum qhov cub.
thaum tus niam nrab yug tau nws tus, tus niam yau kuj muab ua rau lawv noj, thiab nws kuj muab ib qho lav ntsev thiab muab qha rau saum qhov cub cia ib yam.
yog li no, thaum nws yug tau nws tus, nws thiaj li muab ob tug niam hlob nkawv ob tug mi nyuam ob daig uas niam yau tau muab lav ntsev qha los ua rau nkawv noj.

thaum nkawv noj, nkawv hais tias, "ua li cas koj tus qab txawv wb ob tug?"

niam yau teb tias, "kuv tus kuv yug ntev ntev pheej tsis txawj tau ces nws twb tuag lawm es thiaj li tsw tsw."

gawv teb tias, "yog li los."
tab sis nws muab nws tus mi nyuam rau ib tug lau qaib cog coj mus pab tu lawm.

thaum tus tub ntawd hlob txawj txawj tso qaib sib ncaws, tag nrho cov neeg hauv lub zos hauv mas tsis muaj leej twg tus mi nyuam yuav tso qaib sib ncaws yeej nws li.
muaj ib hnub nws thiaj li mus tso qaib sib ncaws txog rau nram nws txiv thiab niag poj dab nkawv tsev.
tus poj dab thiaj nug cov mi nyuam hauv zos tias, "tus tub no tsis tau pom dua li, nws yog leej twg tus?"

cov mi nyuam ntawd thiaj li tau qhia tias yog soob keem peb tug niam dig muag tom teb tus.

thaum no poj dab xav zoj tau tias, tus tub no hlob los mas xwm txheem kawg yuav muaj tshwm xim.
nws thiaj li mus sau kiag tau ib daig ntawv thiab hais kom tus tub no nqa mus rau nws ob tug ntxhais.
hauv daim ntawv nws sau tias, "yog tus tub no los txog neb no ces neb muab tom noj."
poj dab hais rau nws tias, "me tub, koj pab nqa daim ntawv no mus rau kuv ob tug ntxhais thaum koj mus txog nkawv no ces koj muab cev kiag rau nkawv es koj tig loo rov qab los."
tus tub ntawd thiaj li txais daim ntawv nqa mus lawm.

nws tau mus txog rau pug tom ib tog kev thiab muaj ib tsob ntoo faj khaum nyob ntawm qaum kev.
tshav ntuj kub kub nws, nws txawm tau mus zaum ntawm tsob qab ntoo no thiab so ib pliag.
nws muab daim ntawv los nplaum rau ntawm nws lub hauv pliaj, thiab nws cia li tsaug zog lawm rau ntawd lawm.
thaum nws tsaug zog lawm, yaj leem phauj nyob saum ntuj, nws tau qheb rooj ntug tuaj pom.
nws thiaj li hais tias, "tus tub no yog soob keem cov poj niam dig muag tus tub.
nws yog ib tug neeg zoo ua li cas yuav muab daim ntawv no los lo rau ntawm nws lub hauv pliaj?
kuv yuav tsum tau muab hloov."
nws thiaj li muab hloov tias, "kuv xa tus tub no los ua neb tus txiv mas neb hlub nws kom kawg nkaus neb siab."
yog li no, thaum nws tsim los thiab thiaj rov mus ntxiv.
thaum nws mus txog ntua ntawm ob tug ntxhais thiab cev kiag daim ntawv rau rau nkawv; nws lem loo rov qab los.
poj dab ob tug ntxhais muab daim ntawv nyeem tsuag tsuag tas nrho thiab caum loo tus tub no qab.
gawv ntes tau nws thiab coj nws mus yuav ua tus ntxhais hlob tus txiv lawm.

nyob ntev mus ntev tuaj thiab nyob swm lawm, thiab thaum no poj dab ob tug ntxhais thiaj li coj nws mus xyuas poj dab lub vaj kiab.
lawv mus xyuas xyuas txog ib co hmoov liab liab.
tus tub thiaj nug tias, "cov no yog dab tsi?"

tus ntxhais teb tias, "cov no ces yog muaj neeg caum yus ces muab nphoo kiag rau tom qab ces dej nag tsaws npoos los thaiv kev tiag."
tus tub thiaj muab khaws nkaus cia.
lawv ho rov mus pom ib cov hmoov dawb dawb.
nws rov qab nug tias, "cov no yog dab tsi?"

tus ntxhais teb tias, "cov no yog ib co tshuaj zoo zoo rau tej txha lov, tej qhov txhab, thiab dig muag muab pleev ces zoo kiag tam sim ntawd kiag."

nws thiaj muab khaws nkaus cia thiab.
lawv thiaj li ho tau mus pom ib tsham kheej kheej zoo nkaus li ib co txiv tob chob ua ib tsham.
nws thiaj li rov qab nug poj dab tus ntxhais tias, "cov niag no ho yog dab tsi?"

tus ntxhais teb tias, "cov no ces yog soob keem cov niag poj niam hlob cov qhov muag naj."
nws thiaj muaj khaws nkaus cia.
thaum mus txog tom plawv vaj kiab thiab pom peb txog niag hlab zoo nkaus li peb txog niag hlab pas nyuj, muaj ib txog loj ob txog me zog.
nws thiaj nug tias, "cov niag no ho yog dab tsi?"

poj dab tusn txhais teb tias, "peb txogn o ces yog peb peb txog sia.
txoj loj no yog uv niam txoj hos ob txog me no yog wb ob txog."
yog lino, nws thiaj li muab khaws nkaus cia thiab.

nyob nyob muaj ib hnub, tus tub ntawd thiaj li mus muab tau cov khoom nws yuav muab hauv poj dab lub vaj kiab tas los, thiab nws thiaj li khiav.
nws khiav lawm ces poj dab ob tug ntxhais thiaj li tau caum nws.

gawv caum caum yuav tau nws, ces nws thiaj li muab kiag cov hmoov liab liab ntawd nphoo kiag rau tom qab ua li cas dej nag tsaws npoos los thaiv kev.

gawv thiaj li caum tsis cuag nws, thiab nws thiaj li tau los lawm.

thaum nws los txog thiab tau muab cov qhov muag rov qab los dhos rau nws cov niam cov qhov muag thiab muab tshuaj los pleev tas rau; lawv thiaj li rov qab pom kev.
nws thiaj li tau mus rau tom nws txiv tsev; tus poj dab pom dheev nws thiab poj dab xav zoj tau tias, "ua li cas tus tub no tseem rov qab los txog?
ua li cas nkawv tseem tsis muab noj thiab?
zaum no mas kawg muaj teeb meem xwb xwb li."

tus tub mus hais rau leej txiv tias, "txiv, koj tus poj niam no tsis yog neeg.
nws yog ib tub poj dab xwb."

txiv teb tias, "tub os kuv poj niam zoo nkauj tas npaum lino koj lam hais li ko rau kuv ua tus dab tsi?"

tus tub hais ntxiv tias, "txiv, nws yog ib tug poj dab tiag tiag li.
koj tsis ntseeg kuv mam ua rau koj saib twb tau."
nws thiaj thau loo poj dab txoj sia los muab ntswj tu nro ob ya.
poj dab tuag tib tug hlev kaus nyas.
plaub tug kaus dhos daws liab tib ploog.
leej txiv ntshai ntshai thiab nws vau hlo rau pem teb, thiab tuag ib tsig.

thaum tus poj dab tuag tas, leej txiv thiaj li mus thov yuav rov qab yuav nws peb tug poj niam hlob nyob tom teb.
cov niam ntawd tsis kam yuav nws li lawm, tab sis tus tub hais kom lawv rov qab los nyob ua ke dua.

lawv thiaj li rov qab los nyob ua ke lawm.

leej tub tseg tsis taus poj dab tus ntxhais, nws nco heev.
thaum kawg nkaus ntawd nws thiaj li txiav txim siab rov qab mus nrog nkawv tab txawm hais nkawv yog dab.
thaum nws tau khiav los lawm nws tseg tau ib lub tsho cia, nkawv caum tsis cuag nws; nkawv rov qab mus txog tsev tus ntxhais hlob chim chim.
nws muab nws tus txiv lub tsho npuav ntawm qhov ncauj thiab tuag lawm.
thaum tus tub tau rov qab mus txog thiab tau paub tias nws tus poj niam tau tso nws tseg rau lub ntiaj teb no lawm, nws cia li ua li ib tug neeg vwm.
nws chim siab heev thiab nws cia li npo pa tuag nrog poj dab tus ntxhais hlob ua ib pawg rau ntawd.
ob tug tuag sib khawm rawv.

yaj leem phauj rov qab qheb rooj ntug saib ntiaj teb dua thiab thiaj li nws pom nkawv tuag ob tug sib khawm rawv.
yaj leem phauj xav tias, "ob tug no yuav cia tuag li no: nkawv yuav mus ua mi nyuam ntxhaib.
yog li no, nkawv yuav tsis sib tau tiam tom ntej no."
yaj leem phauj thiaj li tau nqes tuaj muab ib leeg tig mus rau ib sab.
tus tub ces tig mus rau neej sab thiab tus ntxhais ces tig tau mus dua dab sab lawm.
tus tub mus thawj ua dua neeg lawm thiab tus ntxhais mus thawj dua rau dab teb lawm.

tus tub thiaj li tau los thawj rau ob niam txiv hmoob.
gawv muab nws nti npe hu ua tub yis.
thaum nws lub hnub nyoog muaj li kaum xyoo ntawd, nws niam thiab txiv tau tso nws tseg.
nws tau mus nrog tus txiv ntxawm thiab niam ntxawm nyob.
thaum nus muaj li tham tsam kaum tsib xyoos ntawd, nyob muaj ib hnub nws mus yos yos nas noog tua; nws thiaj li tau mus pom ib lub ib pas dej muaj nas noog los da da thiab haus haus coob heev.
yog li no, nws tau mus ua ib qho chaw zov tua cov nas thiab noog los rau ntawm lub pas dej no.

muaj ib hnub nws mus zov ua li cas pom ib tug noog txaij zoo zoo nkauj uas nws yeej tsis tau pom dua ib tug yuav zoo li tus no li ya plho los tsaws ntua; nws tsa loo hneev rau yuav luag tua.
tus noog ntawd hle kiag nws cev plaub thiab txia ntshis ua kiag ib tug hluas nkauj zoo zoo nkauj thiab hle nws cov nris tsho rau ntawm ntug pas dej thiab mus da dej dua hauv lub pas dej lawm.

thaum nws da dej tas, nws rov los hnav khaub ncaws tas thiab hnav kiag cev plaub rau; nws rov qab txia ntshis ua tus noog thiab ya plho lawm.
nws mus lawm tau ob peb hnub nws kuj rov qab tuaj dua thiab.
thaum tub yis pom nws tuaj da zaum peb, tub yis tos thaum nws mus da dej lawm tub yis thiaj mus nyiag nws ib daig khaub ncaws nqa los zais pem no.
thaum tus hluas nkauj tawm los hnav khaub ncaws ua li cas tsis pom nws ib daig khaub ncaws lawm.
nws tau nrhiav nrhiav qhov chi chaw tshua nrho thiab tsis pom li.

tub yis tos tos twb yuav luag tsaus ntuj nws mam li tawm mus.
thaum tus hluas nkauj ntawd pom dheev tub yis, nws ceeb ib plhaw thiab tau nug tias, "koj tuaj ua dab tsi ntawm no?"

tub yis teb tias, "kuv pom koj tuaj rau ntawm qhov chaw no ntau zaus lawm.
kuv tuaj xyauj koj."

tus hluas nkauj nug tias, "koj puas pom kuv ib ib daig khaub ncaws dua twg lawm?"

tub yis hais tias, "yog koj qhia koj lub npe rau kuv no, kuv mam li qhia rau koj."

tus hluas nkauj teb tias, "kuv lub npe hu au nkauj noog no."

tub yis nug ntxiv tias, "koj yuav tsum qhia rau kuv tias koj nyob qhov twg tuaj thiab tso kuv mam li qhia rau koj."

gauj noog teb tias, "qhov ntawd kuv qhia tsis tau rau koj."

tub yis hais tias, "yog koj tsis qhia ces koj koj mus tsis tau tsev xwb."

gauj noog thov kom tub yis qhia los nws pheej tsis qhia li.
ob tug pheej sib hais qhov no ntev lawm.
tub yis thiaj li tau qhia nws npe rau nkauj noog.

thaum no twb yuav tsaus ntuj thiab nkauj noog yuav mus tsis txog tsev lawm.

tub yis thiaj li tau hais tias, "tsaus ntuj lawm tsam koj tsis tau luag mus tsev lawm.
koj nrog kuv mus es kuv mam li nrhiav chaw rau koj pw."

gauj noog teb tias, "tsam koj ua li cas rau kuv."

tub yis hais tias, "koj ntseeg tsis tau kuv.
kawg kuv twb muab koj qhov khoom rau koj lawm.
kuv yuav ua tsis tau li cas rau koj."
yog li no, tub yis coj nkauj noog los pw rau pem hmoob ib lub tsev teb.
hmo ntawd nkawv thiaj li tau sib tham ib hmos.
tag kis nkawv tau rov qab mus sib tham ib hnub yuav tsaus ntuj nram lub pas dej thiab nkauj noog thiaj li mam mus tsev lawm.

hnub tom qab nkauj noog kuj rov qab tuaj nkawv nyob dua.
ua mus ua tuaj ces nkauj noog thiaj li los yuav tub yis thiab nrog nws nyob lawm.

gawv txawm los pib ua nkawv lub neej.
gauj noog txawj txawj ua ntaub ua xov muag thiab ua tau zoo zoo nkaujli; ua tsis txaus neeg yuav li.
neeg yuav nws cov heev tshaj luag lwm tus li.
yog li no, nkauj noog lub moo ua tau ntaub xov zoo nkauj ntawd thiaj li ncha rau ib teb chaws ntawd.
neeg tuaj tsheej ib ob hnub ke tuaj yuav nws cov khoom.
tsis tas li ntawd los nws kuj yog ib tug neeg siab zoo heev.
tej qhov khoom txaus pub los nws cia li pub rau luag.
nws saib tej tus txom nyem dhau yuav tsis taus nws cov khoom nws kuj cia muab muag nqe tsawg tsawg rau los sis puas cia li muab pub rau tsis yuav nqe.

thaum muaj zoo li no lawm, nws muaj tus puav neeg kuj tsis nyiam nkauj noog.
muaj ib hnub tub yis tau mus ua luam lawm, tshuav nkauj noog ib leeg nyob xwb.
tub yis cov kwv tij tham tias, "peb cov kwv cov tij tuag pes tsawg leej los yog nkauj noog muab tom noj lawm xwb vim rau qhov hais tias nkauj noog tsis yog neeg; nws yog ib tug poj niam dab.
cheem tub yis tsis nyob lawm, peb muab nws tua pov tseg."
lawv tau tham li no, tab sis cuag li lub ntuj pab, muaj ib tug poj ntsuam hnov thiab nws thiaj li nyiag kev tuaj qhia rau nkauj noog tias, "gauj noog tag kis nej cov kws tij yuav tuaj muab koj tua es koj kav tsij khiav."

gauj noog teb tias, "vim li cas lawv ho yuav tua kuv, kuv twb tsis tau ua txhaum rau leej twg.
ua tsaug ntau rau qhov koj tuaj hais qhia rau kuv.
tej zaum kuv yuav tsis khiav, vim rau qhov hais tias kuv tus txiv tsis nyob lawm."

tag kis cov kwv tij tuaj, lawv yuav muab nkauj noog tua.
gauj noog thov tias, "yog nej yuav tua kuv no los cia tub yis los tso nej yuav tua los mam li tua."

lawv teb tias, "tos tub yis los mas, nws tsis kam peb tua koj lawm.

yuav tsum tua tam sim no, tos nws los txog ces twb tua tas nws thiaj ua tsis tau dab tsi?
yog koj muaj dab tsi yuav hais rau tub yis ces hais zaum no, thiab koj muaj dab tsi xav ua ces ua zaum no?"

gauj noog teb tias, "txawm ua li cas los nej kawg yuav tua kuv no thov nej cia kuv ya nuam lub ntiaj teb no ib chim tso, tsam kuv tuag lawm kuv yuav tsis tau pom lub ntiaj teb no lawm."

lawv teb tias, "tsam koj ya lawm koj tsis rov qab los lawm ne."

gauj noog hais tias, "yog nej ho ntshai no los nej muab ib lub leg xov los khi kuv ko taw cia rau nej tuav.
thaum kuv ya nuam txaus ces kuv mam nqes los, thiab nej mam li tua kuv."
yog li no, lawv thiaj li kam thiab mus muab ob peb lub leg xov los sib txuas khi nws ko taw tab sis thaum nkauj noog mus hloov nws cev khaub ncaws noog ntawd nws twb nyiag tau ib rah txiab zais rau hauv duav lawm.

thaum nkauj noog ya siab siab pug saum ub lawm thiab nws ya ntev loo lawm, nws thiaj li muab rab txiab los tib txhiab rau txoj xov tu nrho.
nws ya loo dua ntais dua dab teb lawm.
thaum nkauj noog ya lawm thiab teb chaws ho hais nrov mus txog rau tub yis uas nws tseem mus ua luam lawm.
tub yis hnov dheev tias nkauj noog cov kwv tij yuav muab nkauj noog, thiab nws ya dua dab teb lawm no.
tub yis thiaj tso pluav luam tseg thiab rov loo los txog ntua tsev thiab hais rau cov kwv tij tias, "nej tseem yuav muab kuv poj niam tua thiab zaum no kuv yuav tsis nrog nej nyob li kawg lawv kuv poj niam qab xwb."

nws thiaj li lawv nkauj noog qab.
nws mus mus txog ntawm neej dab ciam teb, dawm rooj ntug uas txoov kav nyob zov.
txoov kav nug tub yis tias, "koj yuav tuaj mus dab tsi?"

tub yis teb tias, "kuv cov kwv tij siab tsis zoo lawv yuav muab kuv poj niam tua mas nws ya los mus dua dab teb lawm.
kuv tuaj mus caum nws xwb."

"koj poj niam yog nkauj noog puas yog?"

tub yis teb tias, "yog."

txoov kav hias tias, "thaum koj poj niam los txog rau ntawm no, nws muab tau ib nti nplhaib rau ntawm no.
nws hais tias, '"yog kuv tus txiv, nws caum kuv qab tuaj txog ntawm no, no ces koj muab kuv ntiv nplhaib no rau nws thiab kom nws rov qab mus, ntawm no lawv tod nws yeej yuav tuaj tsis dhau li.
nws txawm tuaj dhau dai ua rog los nws yuav tsis dhau tsov ua rog; nws txawm dhau tsov ua rog los yuav tsis dhau toj zeb sib tsiam; nws txawm tuaj dhau toj zeb sib tsiam los yeej yuav tsis dhau vwb cab dub.

kom nws tsis txhob tuaj li."
' thaum txoov kav hais tas rau nws, nws chim chim nws thiaj li rov qab los tsev lawm.

tub yis los txog tsev tau peb lub hlis txwm nkaus.
nws nco nws poj niam heev dhau thiab xav tias, "cov kwv tij no phem dhau lawm ua ib siab rov qab mus caum poj niam tso as tuag los paum chawj."
yog li no, nws thiaj li npaj phaj tshab thiab tuav tshuaj phom tso mam lawv poj niam qab mus.
nws los npaj tau peb lub hlis thiab thiaj li npaj tiav.
thaum tiav tas lawm, nws thiaj li tau mus.

tub yis tuaj mus dhau ntawm neej dab ciam teb uas txoov kav zov ntawd li peb hnub ke.
ua li cas nws hnov zoo nkaus li neeg hais hais lus sab toj tim ub tuaj.
nws xav tau tias ntshe muaj zos nyob tid.
thaum nws mus ze ntawd ua li cas tsis muaj zos li, yog ob tug niag dais loj loj nyob ntawm ob sab ntug kev mas niam quaj ua suab nrov cuag li cas.
txoj kev yeej mus phua plhawv ntawm ob tug dai lawm xwb, ob sab mas ua roob tsua mus txij ntua huab.
pug saum ncov roob mas huab khaub sig niab, nws txawm zaum ntawd xav ib mi chim thiab thiaj li hais tias, "mus tso as tuag los puam chawj."
tub yis thiaj li nta loo rab phom thiab tib phom rau ntawm ob niag dai kis nruab nrab ua nws ob niag dais fee lo rau ob sab, nws thiaj li tib plhaw dhau plaws lawm.

tub yis thiaj li mus tau ob peb hnub tom ntej ntxiv thiab thiaj li rov qab hnov ua suab nrov cuag li cas pug tim hauv kev tuaj.
thaum mus txog ntua yog ob tug tsov txaij nraug zees sawv ob sab ntug kev sib tsuab los rau ntawm txoj kev mas yeej yuav mus tsis dhau li.
tub yis mus zaum ntawd ib mi chim thiab xav tau tias, "sim rov tua ib phom rau saib puas nrug thiab mus puas dhau?"
nws thiaj li tua tib phom rau ob niag tsov ua nws feeb hlo, nws thiaj tib plhaw dhau plaws lawm.

nws rov mus tau xya yim hnub ntxiv thiab thiaj li mus txog ib qho chaw ua cas toj roob hauv pes los xaus nkaus rau ntawd hos ob lub roob pob zeb mas los sib tsiam tawm txim liab pes vog thiab nrov doog diaj av ntseeg nkaws.

nws xav zoj tau tias, "qhov no mas kawg yuav mus tsis dhau li."
nws zaum ntawd xav ib mi chim thiab xav tau tias, "tuaj tsis tuaj los twb tuaj txog txij li no lawm rov tua ib phom rau mus tsis dhau los tseg.
ua ib siab tuag.
nco yus poj niam tas npaum li no lawm.
rov qab mus tsev los yeej tsis zoo ua neeg lawm."
tub yis thiaj li tib phom rau thiab tib plhaw mus thiab ho dhau plaws lawm.

nws rov mus tau ob peb hnub ntxiv thiab thiaj li mus pom ib tug dej dub tib nciab.
nws xav tau tias, "ab luag hais tias vwb cab dub no ntshe yog tus no ntag."
tab sis mas ua li cas ho muaj ib tug choj dawb tib paug hla plaws dua sab tim dab teb lawm.
tub yis xav tau tias, "jhe dab ua choj rau lawm."
thaum nws mus txog ntua ntawm ntug dej na hav ua cas tsis tus choj ntawd tsis yog ib tug choj.
nws yog ib tug zaj dawb paug rua ncauj ras twb yuav muab tub yis nqos.
nws ntshai heev thiab thiaj li thaub qab thiab khiav los mus nyob rau pem toj no zog.

hnub ntawd nws nrhiav ib hnub tsaus ntuj ntais yee tsis muaj kev yuav hla mus lawm sab tim ub li lawm; tub yis thiaj li los mus zaum pem ib lub hauv ntoo qhuav loj thiab xav tias, "yuav ua li cas thiaj li yuav mus dhau tus vwb cab dub no."
nws zaum zaum ntawd thiab luv ntuj tsaus.
ua li cas muaj ob tug niam txiv dav loj loj ya los mus pw rau saum tus ntoo qhuav saud.
tub yis hnov ob niag dav sib tham sib tham.
niag niam hais rau niag txiv tias, "hnub no koj yos sab dej no koj puas ntsib ncauj thiab."

niag txiv teb tias, "tsis ntsib li as."

niag niam hais ntxiv tias, "hnub no kuv mus yos sab dej tim ub kuv hnov lawv hais tias, "tag kis nkauj noog niam thiab txiv yuav muab kaum ob tug nyuj los hu nws plig thiab kho nws lub cev nkauj xwb no.
tag kis wb mus noj hnyuv nyuj lawm tid."

niag txiv teb tias, "koj ua ntsuas hais hwv tsam suav hnov suav hlais plaig.
qeej hnov qeej lov thiab nruas hnov nruas to qhov."
ob niag niam txiv dav thiaj tsaug zog lawm.

cuag li muaj muaj hmoo, tub yis hnov ob niam txiv dav ntawd lawm.

nws tos tos ib me chim kom ob niam txiv dav tsaug tsaug zog lawm; nws mam li nee mus thiab nws thiaj li maj mam nkag mus rau ntawm niag niam nrob qaum.
niag niam hais tias, "koj txiv ua li cas zoo nkaus li mub pheej nkag nkag kuv li ne."

niag txiv teb tias, "jhe koj vam vam noj hnyuv nyuj xwb os."

tag kis'pom kev dawb vog thiab ob niam txiv dav thiaj li ya mus.
gawv ya mus dhau plaws vwb cab dub thiab mus tsaws ntua saum ib tug ntoo ntawm ntug dej.
tub yis thiaj li nqes plhuav thiab xaub hlua dua hauv av lawm.
niag niam hais tias, "koj txiv os tos nag hmo kuv hais rau koj tias zoo nkaus li mub pheej nkag nkag kuv no, seb tug mub khiav dua hauv lawm ne."

niag txiv teb tias, "niag mub xwb pawm chawj.
tsuas nros koj ncauj hom ntau hwv."

tub yis txawm mus rau tom tus hauv dej uas lawv lub zos ntawd tus dej haus.
thaum nws mus txog rau tod lawm, thiab nws thiaj li pom ob tug hluas nkauj tuaj ris dej; nws nug nkawv tias, "ob tug leej muam neb tuaj ris dej los."

gawv teb tias, "yog kawg."

tub yis nug tias, "neb ris mus haus xwb los ris mus ua dab tsi.?"

gawv teb tias, "twb yog nkauj noog mus yuav txiv rau vam kiab teb es nws cov kwv tij yuav muab nws tua no es nws ya rov qab los.
hnub no kuv niam thiab txiv lawv muab kaum ob tug nyuj los hu nkauj noog plig thiab ntxuav nws lub cev hluas nkauj xwb no es wb tuaj ev dej mus siv xwb."

tub yis teb tias, "yog li los.
es nkauj noog ua dab tsi lawm xwb?"

gawv teb tias, "gauj noog ua paj ntaub xwb; nws tsis ua dab tsi li."

lawv thiaj sib tham sib tham ib me ntsis ces nkawv thiaj li ris dej lawm.
thaum nkawv ris dej mus txog tsev, nkauj noog nug nkawv tias, "ua li cas neb mus ua dab tsi tom hav dej lawm, neb yuav mus ntev ua luaj li?"

gawv teb tias, "tsis ua dab tsi as."
gawv ho rov tuaj ris dej dua.
tub yis txawm hais tias, "ob tug muam kuv ce ib zaug dej rau neb ris puas tau?"

gawv teb tias, "tau kawg.
seb koj puas xav ce xwb.
yog hais tias koj ce no ntshe twb tsis hnyav li wb ce wb."

tub yis hais tias, "yog neb ev mus txog no ces neb tsis txhob pub leej twg los daus neb ob thoob dej no li od.
y og nkauj n oog tsis los daus mas ib hnub los ib hnub li nawd."

gawv thiaj teb tias, "ua li los ua li."
thaum nws ce dej ntawd ces nws thiaj li muab ntiv nplhaib hle tso rau hauv lub thoob.

yog li no, thaum nkawv ris mus txog tsev, nkawv thiaj li hais kom nkauj noog los daus.
gauj noog tsis los li.
gawv yeej sawv nres nroo ntawd tos nkauj noog xwb.
gauj noog ua tsis tau tes, thiab nws thiaj li los daus.
thaum nws daus mus txog ntua rau hauv qab thoob ua li cas pom dheev nws ntiv nplhaib nyob hauv.
gauj noog nug tias, "neb mus ris dej neb puas pom dab tsi tom hav dej tod?"

kuv."

gawv teb tias, "wb tsis pom."

gauj noog hais ntxiv tias, "neb yeej pom dab tsi xwb xwb li.
qhia rau nkawv thiaj li teb tias, "wb pom ib tug neeg vam kiab tuaj nyob rau tom hav dej tod."
thaum nkauj noog hnov kiag li no, nws tso tes plau khiav dua ntais tom hav dej lawm.

thaum nkauj noog mus txog ntua thiab pom dheev tub yis.
gawv thiaj li sib qawg quaj sib qawg quaj thiab ob tus niam hluas yau thiaj li ho tuaj txog.

gawv hais tias, "yog wb sub pom mas yuav tsum cia nkawv yuav ua txiv."

gawv yuav tsis pub nkauj noog yuav."

gauj noog hais tias, "ob tug me niam hluas twb yog kuv tus txiv tuaj caum kuv qab xwb."

gawv hais tias, "gauj noog dag xwb yog wb sub pom."
yog li no, lawm tub yis thiaj li hais tias, "ob tug mi niam hluas, twb yog kuv tuaj caum nkauj noog qab xwb, es kuv twb yog neb txiv laus tiag tiag.
neb mloog wb hais."

gawv teb tias, "aws yog li ntawd ces cia li ua nkauj noog neb hais."

yog li no, nkauj noog thiaj tau los hais rau nws niam, txiv, thiab cov neej nus tias, "hais rau nej cov ua niam ua txiv thiab ua neej ua nus paub tias, kuv tus txiv uas nyob rau vam kiab teb tuaj txog kuv lawm.
yuav ua li cas?"

leej txiv teb ntua tias, "zoo kawg.
yog kuv me vauv tuaj txog lawm no ces coj nws los.
cov hluas kuv me vuav tuaj txog lawm kav tsij mus ntes kaum ob tug nyuj los ua ib zaug hu kiag nkawv ob niam txiv plig."
ces yog li no lawm, lawv thiaj li ua ib zaug hu nkawv ob niam txiv plig.

nyob ntev mus, nkauj noog xaws tau ib ce khaub ncaws noog rau tub yis.
thaum no nkawv ob leeg thiaj li npaj siab yuav rov qab los mus xyuas nkawv cov kwv tij nyob rau vam kiab teb.

gawv txawm npaj tau thiab thiaj li los.
gawv tau ya los mus txog rau vam kiab teb thiab tsaus ntuj lawm.
gawv tau los mus rau pem ib tsob ntoo nyob rau pem hmoob ib daig qub teb npleg.
muaj ib tug yawg hmoob tuaj mus zov noog pw tau pom nkawv ob niam txiv los mus pw.
tus yawg ntawd tos tsaus ntuj ntev lawm nws mam los hais lawv ob peb tug nram zos no nrog nws mus tua.
thaum lawv tau mus txog thiab lawv xuas ib hnee rau thiab raug tub yis poob ntav los.
thaum poob los nti nkaus rau hauv pem teb, ua li cas yog kiag tug tib neeg lawm.
gauj noog tau nqes loo los txog ntua thiab tau quaj da luam rau hauv pem teb thiab hais tias, "zaum no nej muab kuv tus txiv tua tuag lawm, nej yuav ua li cas tsa nws."
gauj noog quaj quaj.
cov hmoob ntawd ntshai heev thiab lawv tsis pom qab yuav ua li cas li.
gauj noog tau quaj heev dhau lawm.
y aj leem phauj nyob saum ntuj rov qab qheb rooj ntug tuaj, thiab nws thiaj li pom.
nws hais tias, "ua li cas tus poj niam hauv yuav quaj heev tas npaum li ntawd sim nqes mus xyuas saib."

thaum nws tau tuaj txog nws xav tias, "kuv mus sim nws siab tso."
yaj leem phauj txia kiag ua ib tug hluas zoo zoo nraug los thiab hais rau nkauj noog tias, "koj tus txiv tuag lawm koj kuj yuav kuv.
kuv tseem zoo nraug tshaj thiab hluas tshaj koj tus txiv."

gauj noog teb tias, "kuv yeej tsis yuav leej twg li yog hais tias kuv tsis tau kuv txiv ces kuv yuav tsis ua neeg li."
yaj leem phauj rov qab mus lawm thiab rov qab txia kiag ua ib tug hluas zoo zog rov qab los.
nws rov qab hais dua rau nkauj noog los nkauj noog tsis kam li thiab.
yog li no, yaj leem phauj ua tsis tau tes, "tus poj niam no quaj heev dhau hwv lawm kawg yuav tau tsa nws tus txiv rau nws."
yaj leem phauj thiaj li tshuab peb pas tag nrho thiab tsa kiag tub yis sawv tsees los.
thaum tub yis sawv los lawm, nkauj noog thiab tub yis nkawv ua yaj leem phauj tsaug tas.
gawv hais tias, "nyob rau vam kiab teb no leej tib neeg lub siab tseem tsis tau zoo, wb tsis txhob mus xyuas cov kwv tij."
yog lino, nkawv cia li ya rov qab los dua dab teb lawm.

gawv tau los mus nyob zoo siab khuav thiab ua neej muaj lub koob meej nto moo lug thiab vam meej kawg nkaus thiab muaj mi nyuam puv vaj puv tsev thiab nyob laus nkoos mus tas ib sim.
