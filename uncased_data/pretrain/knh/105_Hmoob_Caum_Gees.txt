hmoob caum gees (gain) tsis hais cov neeg tsis paub lus, txom nyem, toob geeg, poob hauj hauj, thiab tsis muaj los hawj lwm los sis puas zog rau ua, lawv cov no yeej kawg yuav tau mus thov nyiaj ntawm nom tswv asmesliskas pab lawv tsev neeg nyob rau hauv lub xeev kaslisfosnias no.
tab sis tau muaj li kaum lub xyoo dhau los lawm no, lawv tau hloov lawv txoj kev thov noj thov haus no me jis lawrn.
yog leej twg tau mus thov, tus ntawd yuav tau ua kom raws li lawv txoj cai tau teev tseg.
peb cov hmoob uas muaj feem xyuam ntawm cov neeg mus thov noj ib thiab ib puas, tab sis mas yog feem coob ntawm peb haiv neeg nyob rau hauv lub zos hmoov av no tau thov lawv thooj nyiaj no los pab rau lawv tsev neeg.
yog li no, lawv yuav tau ua raws li lawv txoj kev cai tau teev tseg.
yuav tau raug gain (greater avenue for independence).
cov pib tuav lub gain nyob rau hauv lub zos no kuj tau ua tsis tshua raws li txoj cai uas tau teev tseg thiab saib cov neeg twg tsis paub lawv txoj cai zoo vim rau qhov tsis paub lus ces lawrn tau muab cov no yuav tau raug lub gain no coob dua thiab heev dua.
yog li no, thaum lub tsib hlis ntuj pib xyoo 1994, cov hmoob uas tau raug lub gain no tau mus caum qw lub gain no kom muaj kev ncaj ncees pub rau sawd daws.
vim rau qhov hais tias lub gain no tau muab cov hmoob yuam ua qhev tau ze kaum lub xyoo las lawm.

lub gain no tau tuaj pib rau lub zos fresno no rau xyoo 1985. lb txij li lub gain no tau tshwm sim las mus, cov hmoob muaj ntau leej tau jib kev nyuaj siab thiab ntxhov plawv vim rau qhov kev tsis ncaj ncees.
thaum pib ntawd cov neeg hmoob tau raug mus kawm ua teb, uas twb yog cov hauj lwm lawv cov coob ib txwm tau ua los thaum lawv tseem yau los txog rau luj caij lawv tau khiav tawm teb chaws los tsuas.
cov tau mus kawm no, lawv tau mus kawm cog dos, cog qej thiab sau qej dos rau cov tswv ua teb loj thiab dav nyob rau ib ncheeb tsam hauv lub nroog no.
ntawm cov hmoob mas tsuas paub hais tias mus xyaum xwb, tab sis ntawm lub gain thiab cov tswv teb ntawd, lawv tau cog lus ua ntaub ua ntawv cia tias ib teev twg cov tswv teb ntawd yuav tsum them li $3.50 rau ib tug tib neeg tau mus ua hauj lwm rau tom teb nyob rau hnub ntawd.
cov nyiaj them no tau muab them ncaj qha tuaj mus rau tus tswj hwm ntawm lub gain no.
nws mam li muab las mus them rau cov neeg tau tuaj mus ua teb hnub ntawd, tab sis cov hmoob tau mus ua teb cog dos thiab qej thiab sau qej dos tau ib xyoos ntau nyob rau tom teb tsis muaj ib tug twg yuav tau txais ib xees nyiaj liab los ntawm leej twg los.

qhov tau mus xyaum ua teb no lawv mus ua tau li ib xyoo mus ze rau ob xyoo ntawd, thiab nws yeej tsis muaj leej twg yuav kawm tiav ib yam dab tsi li.
thaum yuav kawg ntawd, cov hmoob thiab cov neeg uas lub gain tau tso tuaj saib cov hmoob ua teb no tau hais tsis sib haum, thiab muaj ob peb tug hmoob tau rho phom caum tua ob tug yawg tuaj saib lawv ntawd.
ob tug ntawd jhai tuag kawg gaus thiab cia tso plaub qaib los rau tom tsheb thiab caij tsheb khiav los tsev lawm.
thaum no tus tswv teb tuaj, lawv cov hmoob thiaj li hais rau tus tswv teb tias, "tej hauj lwm ua teb no peb tsis yuav xyaum thiaj li yuav txawj ua.
peb yeej ib txwm ua pug thaum peb txawj ua teb los mus lawm."

tus tswv teb hais tias, "nej tuaj ua teb rau kuv no tsis yog ua dawb.
kuv them nyiaj rau nej; ib teev twg yog $3.50 rau nej ib tug neeg."

cov hmoob teb tias, "peb tuaj ua teb tav li no peb tsis pom ieej twg yuav them ib xees nyiaj liab rau peb."
y og muaj li no lawm, tus tswv teb ntawd thiaj li kom lawv los tsev tam sim ntawd.
txij li hnub ntawd los, lub gain txoj kev noj hmoob hlwb thiab muab hmoob nrob qaum mus ua liaj nyob rau tom teb thiaj li tus nrho.

thaum lub gain paub tias kev muab cov hmoob muag noj muag haus rau tom teb tsis muaj lawm vim rau qhov tias cov tswv ua teb ntawd paub gain lub siab huab noj huab haus li cas lawm.
gain saib zoj tsis tau vim rau qhov thooj nyiaj gain thov tau tuaj rau xyoo ntawd tseem tshuav ntau.

gain tig zoj mus tham nrog cov neeg ua lag luam me (small businesses), xws li, tsev kho khau, chaw ntxuav tsev, thiab chaw txiav nyom tej no hauv zos no sib cog lus thiab xees ntaub xees ntawv kom lawv txais cov neeg hmoob no mus xyaum ua hauj lwm ntawm lawv.
zaum no lawv tsis raug them nyiaj lawm, cov hmoob cia li mus xyaum ua hauj lwm gaus gaus lawm xwb.

cov hmoob mus xyaum ua tej hauj lwm no tsis paub muaj hnub yuav xaus li.
muaj tej tus twb mus ua tau ib xyoos, ob xyoos lawm los tseem mus xyaum ua quj qees.
muaj ib txhia tau mus xyaum txiav nyom tas, gain nrhiav tsis tau hauj lwm rau lawv ua, gain tseem quab yuam lawv mus xyaum lwm yam, xws li ntxuav tsev los kho khau.
muaj tus puav kawm tiav peb plaub yam tab sis twb tsis muaj leej twg yuav kam muab hauj lwm rau ua.

qhov lawv tau mus xyaum qhov dhau qhov no tau muaj li peb mus rau plaub xyoo ntawd.
thaum lub gain no paub zoj tias qhov no mus tsis taus lawm, lawv tig zoj muab cov hmoob xa rov qab mus kawm ntawv rau tim tsev kawm ntawv laus.

lub gain no nws kuj tseem ua raws nraim li yav tas los, nws lub niam tswv yim yog yuav cia cov hmoob tsis paub lus no nyob twj ywm rau hauv lub guaj hlau.
yog li no, lawv thiaj li tsim lawv cov kev cai rau cov tau mus kawm ntawv muaj raws li no: cov mus kawm kom paub lus thiab me jis ntawv los mus siv thiab kawm nyob rau tim tsev kawm ntawv laus tshooj (level) ib txog tshooj yim, lawv niam yuav kawm pes tsawg xyoo los sij lawv, tsuav lawv kawm tas zog mus mus los los tsis pub dhau tshooj yim xwb.
yog hais tias tus twg tsis mus kawm ntawv li ob hnub sib law, nws yuav raug mus jib tus ua tuav nws cov ntaub ntawv (gain worker) los sis puas yog nws yuav tsis muaj nyiaj tuaj lub hlis tom ntej no.

cov sib hwb qhia ntawv rau cov neeg raug gain no mas yuav tsum tau qhia kom raws nraim li gain txoj cai.
gain hais kom qhia dab tsi ces yuav tsum tau qhia dab tsi.
yog tus sib hwb twg tsis ua raws li gain tau teev tseg, tus sib hwb ntawd yuav tsis muaj hauj lwm sai.
tsis tas li ntawd, yog tus sib hwb twg yuav qhia tej yam dab tsi tshiab rau nws chav cov, gain yuav tsum tau pom zoo rau nws tas, thiab nws thiaj li yuav muab tau los mus qhia.

hais txog cov neeg kawm ntawv uas yuav mus kawm yuav g.
e.d.
, kawm ib txog hauj lwm dab tsi (vocational training), los yog kawm nyob rau junior college, cov no gain tsuas muab caij nyoog ob xyoos rau lawv mus kawm xwb.
yog lawv kawm tsis tiav, txog lub caij nyoog tau teev tseg ntawd lawm; lawv yuav tsum raug mus ua kom raws li gain hais.
lub sij hawm thaum lawv tab tom kawm ntawv, lawv yuav tsum tau hais mus rau gain txhua txhua ob lub hlis twg saib lawv kawm mus taus li cas.
muaj tus puav gain tau pom tau tias yog lawv yuav mus tsis tshua taus lawm, gain yeej muaj cai muab lawv rho tawm los ua raws li gain pom zoo yuav zoo dua rau lawv.
yog li no, thiaj li muaj ib txhia yog cov hluas uas lawv twb tau txais lawv daim diploma los yog g.
e.d.
tseem raug rov los mus kawm tim tsev kawm ntawv laus los sis puas mus xyaum ntxuav tsev viv, ci hamburgers, los yog ua hauj lwm pub dawb (community work).
thaum ua cov hauj iwm no, lawv mas yeej ua tsis muaj hnub yuav kawg li.
ua thawm niaj thawm xyoo.

ua tas yeej tsis muaj txiaj jim rau yus tom qab ntawd.

lub gain twb tau qhuab yuam cov neeg hmoob tau mus ua qhev tau los muaj ze kaum lub xyoo no lawm.
tam sim no kuj tsis tau muaj ib tug hmoob uas raug gain xa mus xyaum xyaum tiav los thiab los tau ib txog hauj lwm zoo.
tsis tas li no, cov neeg tau mus thov lawv thooj pab rau cov txom nyem no raug gain loj thiab sab tshaj mas yog cov hmoob, iuag lwm horn neeg uas tau txais nyiaj pab ntawm nom tswv asmesliskas yeej tsis raug baum li cov hmoob.

lub gain no yuav tsis yog ib txog kev thaj yeeb yuav los mus pab cov neeg txom nyem kom lawv muaj txoj hauv kev tom ntej kom lawv yuav los pab tau lawv tus kheej thiab tsev neeg.
lub gain no yog ib txog hauv kev uas tseem yuav muab cov neeg txom nyem tsuj thiab nias kom lawv tawm tsis dim ntawv txoj kev txom nyem, thov noj thov haus no mus.

lub gain no tau quab yuam hmoob tau ze muaj kaum lub xyoo no lawm thaum kawg gaus uas lawv yeej thev tsis taus li lawm; lawv thiaj li tau.
mus caum qw kom niam txiv pem xeem huab hwm thiab tej nom tej tswv paub.
tab sis cuag li tsis muaj hmoo, cov xov tooj cua, los mus rau t.
v.
, thiab ntawv xov xwm (newspapers) kuj tseem tau muab cov xov xwm no tshaj tawm ti.
as, "y og hmoob toob gig tsis xav mus xyaum ua hauj lwm thiab kawm ntawv los pab rau lawv tus kheej."
tsis tas li ntawd, lawv kuj tseem tau hais tias, " hmoob tuaj teb chaws no mas lawv yuav ua cov hauj lwm zoo zoo xwb."
tiam sis qhov tseeb lawv twb tsis mus nug qab nug hauv thiab nug lub jiab lus ntawm cov neeg mus qw ntawd tso.
lawv tseem mus nug cov neeg asmesliskas dua kev ntawm tej.
yog lino, lawv kuj yog ib co neeg uas tsis nyiam tus twg ces yuav tsis muab lawv cov lus tshaj tawm qhov tseeb mus rau tsoom pej xeem.
tas li thaum hmoob mus qw gain los no tau muaj ib co niam txiv pej xeem asmesliskas thiaj tau chim, bau taws, thiab ntxub peb cov hmoob vim yog cov neeg tshaj tawm xov xwm hauv lub zos no tau ua tsis raws li txoj kev ncaj ncees.
txawm muaj ib txhia tsis nyiam peb cov hmoob los tsuas yog covneeg uas yeej ib txwm tsisnug qab tog hau xov, cov uasneeg txawjn eeg je thiab tau kawmn taubn tawv siab, lawv yeej paub lub hauv paus thiab lub jiab lus yog vim li cas hmoob thiaj li tau tau mus qw ÙÄÅÆaum lub gain no.
lawv ib txhia tseem tau hais tias, "cov hmoob no lawv siab mas ntev kawg gaus, lawv thiaj li tos tos los mus txogn tav lin o thiab lawv mam li mus caum.
yog hais tias yog nyob li lawv lawm mas lawv twb mus qw caum peb plaub tas los lawm."

qhov ib yog hmoob tsis mus qw caum vim rau qhov hais ti.
as tsis muaj ib tug yuav los ntaus thawj.
cov coob yog cov tsis paub ntaub paub ntawv; lawv txawm xav tau ntau baum li cas los lawv tsis pom qab yuav mus pheeb leej twg, thiab tsis tas lin tawd, lawv tsis yogn eeg txum timn yob rau teb chaws no ces kuj tsis paub luag txoj cai zoo.
ntxiv mus ntawd, cov coob kuj tau jhai tias qhov ntawd yog lawv lub qhov noj lawm, yog tu lawm no jhe cov niam tub yuav tuag tshaib ntua.
vim yog muaj tej kev zoo li, cov hmoob thiaj li tos thiab tos los mus txog rau thaum ua lawv thev tsis taus lawm thiab ho muaj tus los mus ntaus thawj loo, lawv thiaj li tau mus qw caum lub gain nyob rau hauv lub zos hmoov av thawj thawj zaug.

tab sis kuj tu siabn tau rau lawv cov tau koom tesn tawv.
lawv covn o, ib txhia tus txiv tsev raug txiav nyiaj muaj ib txhia tus niam tsev kuj rau txiav nyiaj thiab yog hais ti.
as gawv ob leeg tsis ua raws li gain kom lawv ua: xws li, mus kawm ntawv los sis puas mus ua hauj lwj dawb.
thaum tau muaj lino lawm, muaj ib txhia thiaj li tau tsiv tawm hauv lub zosn o musn yob rau lwm lub zos thiab nrhiav hauj lwj ua rau lwm lub xeev.

vim tau muaj cov txheej xwm zoo li no rau ib txhia hmoob, lub zos hmoov av no hmoob thiaj li tsawg zuj zus ib txij li xyoo 1995 los.
