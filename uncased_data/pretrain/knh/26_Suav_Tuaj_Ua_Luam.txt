suav tuaj ua luam tag kis no tuaj ib pab suav tuaj ua luam nees.
lawv tsis paub hais tias lub caij no pem toj siab no yog lub caij ntuj nag.
lawv tuaj txog tom kev lawv cov luj ntog tuag ob tug rau tom kev lawm.
peb mus saib suav cov luj.
suav yuav muag ib tug luj rau maj xwb thiab yog hais tias yuav ob tug no ces lawv kuj muag ua kaum ib maj thiab peb npib.
suav kuj kam muab pauv yeeb huv tib si.

peb lam tau lam saib tw teev, peb poob siab.
peb kuj xav tau tias peb yuav yeej suav, tab sis peb swb suav.
peb tsis paub lawv rab teev noj raupeb tog lawm.
peb twb zoo zoo siab tias suav muab suav cov luj pauv yeeb me me rau peb xwb.

suav mus dua tas peb mam li ua twb zoo saib suav cov luj ua li cas yog tib co niag luj laus laus.
muaj ob tug zoo nkaus li twb pw yuav lawm xwb.
tam sim peb pom zoo li no, ces peb ib co xav hais tias peb yuav mus caum suav qab.
peb tus yuam yij kab vaj hais tias nws paub cov suav no zoo; lawv yog suav poob zog xwb thiab tej zaum lawv coj riam thiab paub ntaus lawj xeeb.

yog muaj li no lawm, peb sawv daws cia li mus muab suav cov luj laus laus no los sib faib tu thaum lub caij ntuj nag no mus.

thaum lub caij ntuj sov tawm tuaj lawm, cov niag luj laus no kuj rog thiab du tuaj; thiab lawv ua tau hauj lwm kawg nkaus rau peb sawv daws.
xws li,peb coj mus thauj dej, zaub, pob kws, taub, dib, zaub nees, zaub npuas, thiab lwm yam tom tej teb los thiab ho thauj zaub mus pauv roj qa, roj teeb, ntsev, ntaub xov, txiv qaum qab zib, thiab lwm yam lawm nram chaws tiaj mas muaj zog kawg.
pebpom ua tau hauj lwm rau peb lawm, peb mam li ho rov qab zoo siab tuaj.
thaum no peb mam li xav tau hais tias, cov niag suav poob zog no siab kuj zoo dem dog dig thiab.
