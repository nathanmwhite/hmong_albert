thawj tug hlub
nws yog thaum lub ob hlis ntuj xyoo 1980. kuv niam thiab txiv lawv
tau coj peb tsiv hauv luv zos santa ana uas peb nyuam qhuav tuaj txog tau ob
lub hlis mus nyob rau lub zos ze rau tom ntuj dej ntuj, huntington beach.
ntawd cov tsev apartments peb tau los mus nyob no twb muaj li yim los cuaj
yig hmoob nyob lawm. yog li no, kuj tau luag hmoob lawm thiab.
rau teev tsaus ntuj, peb tau thauj peb cov khoom: txaj chaw, pam vov
chaws pua, rooj tog, thiab tej lauj kaub tais diav los mus rau hauv tsev. tag
cov hmoob nyob ntawm cov tsev no kuj tau tuaj pab peb tsaws thiab nqa peb
tej k.hoom mus lawm hauv tsev. cuag li tsis muaj yeej, hmo ntawd lawv kuj
tsis tau tso hluav taws xob tuaj rau hauv peb tsev; cov hmoob nyob ntawm
no tau nqa lawv cov teeb tsom thiab tswm ciab tuaj rau peb taws ib hmos.
sij hawm thaum peb tau muab tej txaj chaw thiab khoom teeb tiav tas,
ntawm chav nyob neeg tseem sawd puv nkaus sib zeem thiab sib tham. muaj ib
tug tub hluas, nws twb tuaj pab peb tsaws khoom tas thiab nws mam li los hais
qhia kuv tias nws npe hu ua pob zeb muas. wb tau sawd ntawm qhov chaw noj
mov sib tham ib pliag, thiab thiaj li tuaj ib tug ntxhais hluas tuaj. lub sij
hawm ntawd neeg nyob thiab tham ua nphoo ntxuas thiab tsis paub nws ces tsis
tau hu nws li.
pom dheev nws thawj zaug, ua li cas twb ua rau kuv lub siab twb nyiag
nyiam nws tsem tsawv lawm. nws tuaj sawd thiab ntsauv ntawm cov laus tham
coob coob ntawd ib pliag, ces nws thiaj los rau ntawm pob zeb wb. pob zeb
thiaj li qhia kuv rau nws.thaum ntawd, kuv kuj txaj muag rau nws thiab ho
nyiam nws me ntsis lawm, thiab yog li no, kuv twb tsis nco qab nug nws npe. peb
thiaj li tau sawd ntawd sib tham ntev li kaum tawm feeb, thiab nws thiaj li rau
rov qab mus tsev lawm. thaum nws mus lawm, kuv nug pob zeb, thiab nws
thiaj li tau qhia rau kuv tias tus ntxhais ntawd lub npe hu ua dawb xyooj. pob
zeb wb tham ib me chim, ces nws thiaj li mus lawm, thiab kuv thiaj li npaj mus
muab lub chaw pw. kuv tsis paub tias yog vim li cas. hmo ntawd kuv twb tau
ua npau suav pom tus ntxhais ntawd lawm.
tag kis yog hnub vasxaum, cov tub ntxhais hluas nyob hauv koog tsev
no yuav mus ko taw mus ua si lawm tom ib lub phoj (park). lub phoj no mus
ko taw li kaum feeb xwb txog lawm. tas cov tub ntxhais hauv cov tsev no
muaj txog kaum tawm leej: plaub tug hluas hmoob lauj thiab lawv tus
muam, ib tug hluas hmoob hawj, ob tug hluas hmoob muas thiab pob zeb
thiab nws tus muam hu ua npaub thiab ib tus ntxhais hu ua tooj muas, ob tug
hluas hmoob vaj, ob tug hluas hmoob yaj, lawv peb tug viv ncaus hmoob
xyooj thiab lawv ib tug nus, kuv ib tug phauj, thiab los mus wb ob kwv tij. tag
kis ntawd wb kuj tsis paub tias lawv yuav mus ua si. pob zeb tuaj hais seb wb
puas xav nrog lawv mus. thaum ntawd peb tseem ua tshai tsis tau siav, kuv
hais rau nws tias kom lawv mus ua ntej ib pliag noj tshais tas yog hais tias tuaj
no wb ob kwv tij mam li lawv qab tuaj. yog li lawm, pob zeb thiaj li tau hais
kom lawv cov mus ua ntej. nws nyob tos wb.
thaum pob zeb thiab wb ob kwv tij, peb tau lawv lawv qab mus txog
rau tom phoj tod. lub phoj no yog ib qho chaw zoo ua si kawg nkaus, muaj kev
mus ncig ua si hauv huv tib si, thiab muaj ib lub pas dej teev ua ob peb ceg
thiab zoo thaij duab ua si kawg nkaus. peb thiaj li tau mus nrhiav thiab thiaj li
nrhiav tau lawv. ua li cas tus ntxhais ua kuv twb tau nyiag nyiam thiab twb tau
ua npau suav pom nws lawm tseem tuaj thiab? thaum pom dheev nws zaum
ob ntawd, nws ua rau kuv lub plawv nyob tsis tus kiag li. xav zoj tau tias yuav
ua li cas kuv thiaj li yuav tau nrog nws txuas lus. thaum ntawd kuv kuj txaj
muag heev vim rau qhov hais tias peb tuaj tom qab dua lawv thiab tsis paub
lus asmeslislas li lawv. tsis tas li ntawd, kuv kuj tsis paub lawv cov coob tuaj
ua si no thiab. thaum sib pom kiag tom phoj tod, kuv kuj xav tau tias tej zaum
zoo li nws kuj nyiam kuv thiab. vim rau qhov hais tias tej chim kuv nyiag ua
tav muag ntsia nws, nws yeej ntsia kuv zoo li tsis paub dhuav nws li thiab. kuv los
nyiag ntsia nws yeej tsis paub dhuav li, vim rau qhov hais tias nws zoo yam nkaus
li lub ntiaj teb thiab lub ntuj. yus mus txog qhov twg los pheej pom nws tas
mus li.
peb tau mus ncaws pob ua si ib me chim tas los. lawv thiaj li tau muab
sawv daws faib mus ntaus pob. cuag li muaj hmoo, lawv tau muab kuv faib
mus rau tus ntxhais ntawd lawv tog. sij hawm ntaus pob ntawd kev lom zem
zoo dhau hwv lawm thiab cia li tsis nco qab txaj muag rau nws li lawm. thaum
ntaus pob tas ntawd zoo nkaus li wb sib paub zoo zog thiab txoj kev txaj muag
ntawm kuv thiab nws yaj zuj zus. tab sis kuv kuj tseem ho tsis muaj cuab kav
yuav mus nrog nws txuas lus.
thaum tau los mus so nkaum tshav ntuj haus dej pov khawv lawm,
lawv sawv daws thiaj li tau mus muab lawv cov khoom noj thau los mus rau
rau saum rooj yuav noj su. wb ob kwv tij npaj tsis tau dab tsi mus li los wb cia
li nrog lawv noj lawv cov khoom, tab sis lam nrog lawv noj xwb kuv kuj txaj
muag kawg nkaus, tsis pom qab yuav yus lub ntsej muag mus ntis qhov twg li.
muab su noj tas, sawv daws yuav tau mus ncig ua si. thaum no zoo
gaus li nws kuj ntev lawm, kuv thiaj li tau hais kom tus kwv wb los tsev tsam
niam thiab txiv lawv txhawj wb. tag nrho lawv sawv daws thiaj tsis pub wb
los ces wb thiaj li tau ua siab nyob. peb thiaj li tau mus ncig ua si saib pas dej
lawm. thaum mus lawm, tus ntxhais, dawb xyooj ntawd kuj los nrog pob zeb
wb tham tso daj tso luag. xws li nws kuj xav nrog kuv txuas lus thiab tab sis
zoo nkaus li nws kuj ho txaj txaj muas rau kuv thiab. kuv los kuj zoo ib yam li
nws. wb ob leeg pheej muab pob zeb los ua qhov chaw ntis wb qhov chaw txaj
muag. peb tau ncig ncig txog li peb teev yav yuav tsaus ntuj ntawd, peb thiaj li
tau los tsev lawm.
hmo ntawd kuv lub siab mas zoo thiab kaj kawg nkaus txij ntua li peb
tau tuaj poob plaws rau teb chaw no tau yuav luag muaj peb lub hlis. sij
hawm twb pw lawm, kuv yeej muab dawb xav ntsoov rau hauv siab, thiab xav
txog peb cov lus uas peb tau sib tso dag rau hnub ntawd; nws ua rau kuv cia li
lam tau lam luag qhuav rau tim tej phab ntsa. muaj tej chim twb xav tau tias
sim qe muag seb puas yuav ua npau suav pom nws, no los kuj tsis ua li.
tag kis thaum yuav tsaus ntuj, kuv tau lawv lawv cov tub hluas qab
mus ncaws pob ua si rau tom mi nyuam yaus ib lub tsev kawm ntawv. kuj
yog li raws li siab xav, nws thiab kuv wb tau tuaj mus sib ntsib rau tom lawv tog
tsev txoj kev cuam khoom pov tseg. nws tab tom nqa khoom tuaj pov tseg.
lub sij hawm pov dheev nws ntawd, uas li cas kuv lub plawv txias tu ziav
nrho thiab dhia ceev ceev thiab nrov tig toog, tig toog. kuv mloog zoo nkaus
kuv lub ntsej muag liab tas. tsis paub yog vim li cas, nws lam zoo li no. kuv
thiaj li theem nkaus. zoo nkaus li nws kuj ceeb ib plaws thiab nws thiaj ;o hais
tias, "tsis yog koj lawv lawv qab mus ncaws pob los?" tam sim ntawd zoo
gaus li kuv cia li ruam zog. twb yog li nws lo lus tus lawm ib me pliag, kuv
thiaj teb tau nws tias, " kuv mus ua si xwb."
nws nug ntxiv tias, "koj kuj txawj ncaws pob thiab los?"
kuv teb tias, "kuv tsis txawj tab si tsis muaj dab tsi ua; kuv lam lawv
lawv qab mus dhia ua si xwb. kuv twb tsis tau mus dua tom qhov chaw tod
xyov kuv mus puas txog tod."
dawb teb tias, "koj tos kuv nqa lub thoob no mus cia hauv tsev kuv
mam coj koj mus lawm tod tau kawg."
kuv hais tias, "tsam koj muaj hauj lwm hauv tsev ua. pug ta pob zeb
twb qhia kuv lawm tej zaum kuv mus nyaj yuav pom lawv."
nws hais tias, "kuv tsis muaj dab tsi ua." nws thiaj li mus nrawm
nroos dua tom tsev lawm. ib pliag li ob peb feeb xwb, nws thiaj li rov qab tuaj.
wb thiaj li tau ua ke mus lawm tom qhov chaw ncaws pob.
yog li no, wb thiaj li ua ke mus, thaum mus lawm wb kuj tham ub
tham no, tab sis kuv cia nws hais ntau rau kuv mloog xwb. thaum wb mus
yuav luag txog tod, ces kuv thiaj li tau hais rau nws tias kom nws rov qab los
tsev tsam nws niam lawv muaj hauj lwm rau nws ua. wb tau theem ntawd
tham li kaum tawm feeb, tab sis mas ntev zoo nkaus li ib ob feeb xwb. yog li no,
nws thiaj li rov qab los lawm, thiab kuv mus nrog lawv ncaws pob ua si lawm.
hmo ntawd peb ncaws pob kuj lom zem kawg. peb ib tog muaj txog rau leej
xam lawv ob peb tug yawg hmoob laus thiab.
txij ntua li zaum ntawd los, kuv thiaj li tsis tshua txaj muag rau nws
lawm. tsis tas li ntawd, nws los kuj tsis txaj muag rau kuv. zaum tom qab wb
sib tau los mus sib ntsib thiab sib tham ua ke yog nyob rau nram pob zeb lawv
tsev. hmo ntawd pob zeb tau tuaj hu kuv kom wb mus saib mev tso lawv
ncaws pob hauv t.v. thaum yim teev tsaus ntuj. thaum ntawd peb tseem tsis
tau muaj t.v. saib. hmo ntawd dawb thiab npaub, uas yog pob zeb tus muam
gawv tau tuaj mus saib ntawv ua ke rau hauv lawv tsev. thaum saib t.v. tas
lawm, kuv thiaj li yuav los tsev. dawb nkawv txawm hais kom kuv nyob thiab
nrog nkawv saib ntawv, tab sis kuv twb tsis paub saib ntawv thiab tsis muaj dab
tsi los mus saib nrog nkawv. kuv tsuas nrog nkawm tham pem ua si xwb. twb ze
thaum kaum ib teev, kuv yuav los tsev, yog li no, dawb kuj yuav los thiab.
wb thiaj li tau tawm ua ke hauv npaub lawv tsev los. wb tau los tham ib me
pliag ntawm dawb lawv qhov rooj sab nraum zoov, thiab thaum ntawd nws
thiaj li tau muab lawv tus naj npawb xov tooj rau kuv. nws hais tias, "koj hu
tau rau kuv txhua hmo thaum kaum ib teev rov yav uas kuv niam thiab txiv
lawm mus pw tas lawm."
kuv hais tias, "tsam kuv hu tuaj lawv cov laus los teb no kuv yuav ua
li cas?"
nws hais tias, "yog koj hu lub sij hawm ntawd ces tshuav kuv lawm
xwb. yog koj tsis ntseeg ib pliag no koj kuj hu tuaj sim twb tau."
kuv hais rau nws tias, "ib pliag kuv los da dej tas kuv mam li hu tuaj."
dawb hais tias, "ib pliag wb mam li sib tham dua."
kuv teb tias, "ua li ntawd."
nws hais tias, "bye." yog li no, nws thiaj li mus rau ntawm lawv lub
qhov rooj. thaum nws mus txog ntua rau ntawm lawv lub qhov rooj uas lub
teeb cig lam lug tuaj rau nws, kuv ntsia nws mas cas yuav zoo nkauj ua luaj li
thiab ntxim hlub tshaj plaws. sij hawm nws kaw qhov rooj rau, nws tseem ntsia
ib plia tuaj rau kuv uas kuv tseem sawd ib tug tsaus nyos rau ntawm qhov
chaw wb tau sawd sib tham ntawd. kuv tos nws kaw qhov rooj rau lawm,
thiab kuv thiaj li mam los tsev.
thaum los da dej tas lawm, kuv mus rau ntawm peb lub xov tooj nyob
rau tom qhov chaw ua mov noj, thiab kuv thiaj li kis mus rau nws. nws thiaj
li teb tias, "hello tus twg? ."
kuv nug tias, "koj puas yog dawb." kuv nug li no vim rau qhov hais
tias kuv mloog tsis tau nws lub suab hauv xov tooj lawm.
nws teb tias, "kuv yog. kuv xav tias koj yuav tsis hu tuaj lawm no, rau
qhov nws twb ntev lawm."
kuv hais tias, "kuv twb xav xav nrog koj tham kuv thiaj hu tuaj." yog
li no, wb tham li ub li no thiab wb thiaj tham tham txog ntua ob teev yav sawv
ntxov. zaum sib tham no, yog thawj thawj zaug nyob rau ntawm kuv tus
kheej tau tham txog txoj tej yam lus uas yeej tsis tau hais dua rau leej twg li.
yog li no, txoj phooj ywg ntawm dawb xyooj thiab tuam tsab nkawv thiaj
tshwm sim tawm tuaj.
tas li zaum wb tau sib tham no tas, wb txoj kev phooj ywg zoo zog
ntxiv. lub lis tiam tom qab ntawd kuv txiv lawv thiaj li tau mus nrho kuv
cov ntaub ntawv kawm ntawv nyob tom santa ana valley high school thiab
tau coj kuv mus rau npe kawm ntawv rau nram huntington beach high
school uas dawb, npaub, thiab lawv ob peb tug kawm. thaum tau los mus
kawm ntawv ua ke lawm, wb haj yam tau ua ke. thaum mus kawm ntawv
los tau mus ua ke thiab thaum los los, tau los ua ke. qhov kuv tseem muaj ntsis
txaj muag rau nws mas yog qhov kuv tsis paub lus asmesliskas li xwb. nws
yeej paub tias kuv tsis paub no, nws kuj siv zog pab kuv kawg. txhua txhua
hnub thaum lawb ntawv, nws coj kuv mus saib ntawv rau tom chav saib
ntawv txog ntua thaum kaw wb mam li los tsev. txhua txhua hnub, nws pab
thiab qhia kuv ua kuv tej ntawv uas kuv tsis paub ua.
txij li wb ham yam tau ua ke ntawd los mus, wb haj yam tsis xav sib
nrug. thaum no wb txoj kev sib paub sib pab zoo yam nkaus li yuav nyob tsis
muaj txawj kawg thiab zoo xws li tauv huab thiab nthwv cua yuav nyob ua ke
mus tsis muaj hnub yuav ncaim, thiab nws zoo yam nkaus li tus dej thiab tus
jes yuav nyob ua ke tas mus li. wb txoj kev swm phooj ywg twb zoo li lub teb
lub chaw lawm, thiab tab sis, wb ob leeg tseem nrhiav kom tau sij hawm tuaj
mus sib ntsib txhua lub sij hawm li wb yuav tuaj tau. tsis tas li ntawd, lub zij
ceeb no wb ob leeg kuj xav tau tias sim neej no wb kawg yuav tsum tau los sib
sau koom ua ib yig neej.tab sis tsis ntev hnub thiab hli tom qab ntawd, zoo li
kev nyuaj siab thiab ntxhov plawv raws yuav cuag wb txoj kev sib hlub thiab
tshua uas wb ob leeg tau tsim muaj ib lub ib lub caij nyoog tsis tau ntev los no.
nws zoo yam nkaus li ib lub paj tawg nra lawm, thaum muaj cua tuaj cua yuav
tau ntaus kom nws zeeg mus.
nws yog ib hnub vasxaum sawv ntxov thaj tsam li kaum teev ntawd;
dawb tau hu xov tooj tuaj rau kuv thiab nws hais tias yog kuv muaj sij hawm
no kom kuv mus ntsib nws lawm tom lawv qab tsev. wb yuav mus ua si lawm
tom phoj. yog li no lawm, kuv kuj teb tias mus los mus.
kuv thiaj li rau khau tsuag tsuag thiab cia li mus. thaum wb mus ua
ke lawv tom phoj, nws kuj tseem zoo li tus qub thiab tseem ua ntsej muag luag
ntxhi li yav tas los. yog li no, kuv kuj tseem nyob luag ntxi thiab xav tau tias
lub neej no yuav tsis muaj ib yam dab tsi yuav txiav tau wb txoj sib hlub. sij
hawm wb mus txog tod lawm, wb tau mus zaum rau ntawm ib lub rooj ntawm
lub ntug pas dej. thaum ntawd pom tshav ntuj tuaj kub hlua vim rau qhov hais
tias lub caij ntuj tshiab twb los yuav txog. nyob rau hauv lub pas dej pom ib
pab os ua luam dej los ze rau ntawm lub rooj wb zaum. kuv ntsia mus
lawm pug sab tim ub muaj tus puav neeg tuaj khiav ua si. thaum wb twb tau
zaum tus lawm thiab ua li cas tsis hnov nws hais lus rau kuv, kuv thiaj li tig
mus saib nws; nws ntsia tib ntsoov dua pug sab pas dej sab tim ub thiab pom nws
kua muag los teev yees. kuv tso kiag nws sab tes thiab muab loo kuv ob lub
tsawj teg los tuav kiag nws ob sab plhu thiab muab tig kiag los rau ntawm kuv.
nws cov kua muag twb ntws zoo yam nkaus li ob tug me nyuam dej ntshiab ntshiab
ntws los dua ntais hauv lawm. kuv nug nws tias, "dawb muaj dab tsi thov koj
hais qhia rau kuv."
nws thiaj li tsa muag tuaj ntsia kiag kuv thiab nws thiaj hais tias, "tus
hlub hais pub koj paub los tau kawg, paub tias zaum no ntshe wb yuav tau sib
ncaim, thiab kev ntxhov siab caum cuag wb."
:kuv thiaj nug tias, "yog vim li cas wb thiaj yuav ntsib kev ntxhov siab?
wb twb zoo npaum li no tseem yuav muaj yam dab tsi thiab."
dawb teb tias, "hais qhia koj tias kuv niam thiab txiv lawv yuav coj peb
tsiv mus nyob rau pem stockton." nws ntsiag kiag lawm thiab thiaj li rov hais
ntxiv tias, "nag hmo kuv txiv thiab peb tus txiv hlob nyob tom santa ana
gawv twb mus nrhiav tau tsev los txog lawm." thaum nws cov lus poob
nthav, zoo nkaus li kuv tsa ncauj teb nws kiag, tab sis kuv hais tsis tawm lus dab
tsi. kuv hnov kuv lub cev sov thoob plaws. kuv mloog kuv lub plawv mob ib
teg zoo nkaus li leej twg muab ib naj kuab ntsaws ntiag rau hauv thiab nws cia li
lub tam sim ntawd los mus. kuv xav zoo nkaus li kuv twb tsis nco quaj, tab si
nws twb muab nws tes los so so kuv cov kua muag lawm. lub sij hawm
ntawd, kuv tig ntsia lub ntuj thiab lub teb thiab pom ntuj thiab teb kiv pes lees. ntsia
lawm hauv pas dej zoo nkaus li twb tsis yog pas dej. kuv thiaj muab dawb rub
kiag los puag lias rau hauv kuv lub sub ntiag. tam sim ntawd zoo li ntuj teb
tsaus ntais, zoo yam nkaus li ib tsag taw ua cig loj loj thiab nag xob nag cua
cia li los ntaus thiab tshuab ntuag ntais. wb ob leeg nyias cia li quaj nyias tsis
paub tias wb nyob ntawm qhov no ntev npaum li cas. wb tau zaum ntawm no
txog ntua ob teev hnub pib qaij. hais tsis tau ib los lus li, tsuas hnov lub siab
mob lub qas rawv xwb. thaum no kuv thiaj li xav tau tias, "vim li cas kuv yog
tus neeg ntsib txoj kev ntxhov siab? ua li cas ho tsis yog lwm tus neeg?" kuv tsis
muaj ib lo lus yuav los mus teb tau qhov lus nug.
nws twb yog ze li peb teev wb thiaj li sawv mus ncig hauv phoj ib me
chim tso wb mam li los mus tsev. thaum mus ncig ntawd los wb ib tug kuj
hais tsis tau zaj twg tsav twg rau ib tug li. wb tau mus ncig ncig txog plaub teev
ces wb thiaj li los tsev lawm.
thaum wb tawm hauv phoj los txog ntawm lub ntug, kuv thiaj li mam
nug nws tias, "thaum twg li nej mam li mus?"
nws teb tias, "hnov kuv niam hais tias lub plaub hlis ntuj no tas."
kuv hais tias, "dawb, kuv nco koj ua luaj li no; yog koj mus lawm no
kuv yua ua li cas nyob. niaj hnub no kuv tej ntawv los koj pab kuv xwb. kuv
ces tsis zoo ua neeg li lawm yog hais tias tsis muaj koj. dawb, kuv hlob luaj li
no, kuv tsis tau muaj ib tug neeg twg yuav ua rau kuv nco tas npaum li kuv nco
koj no." thaum cov lus no hais poob nthav. wb thiaj li tau theem rau ntawd.
dawb hais tias, "tam sim no mas wb txawm ua li cas los wb kawg yuav
tau sib ncaim mus ib ntus, rau qhov kuv niam cem cem kuv tias kuv hnub
nyoog tseem yau yau li tsis pub kuv yuav txiv. yog hais tias kuv tsis mloog
lawv lus ces lawv muab kuv tua pov tseg xwb." nws thiab hais ntxiv tias,
"txawm li cas los sij peem wb yeej yuav tau sib ntsib thiab nyob ua ke xwb thiaj li
yuav tas. wb ob leeg ua siab ntev tos ob xyoos ntxiv kom kuv muaj kaum xya
xyoo tso wb mam sib sau los ua ke."
kuv teb tias, "dawb tam sim no, zoo nkaus likuv tej siab ntsws twb lwj tas
vim yog wb tau tsim wb txoj kev sib hlub. hais pes tsawg los kuv tsuas hais
qhov nco koj xwb, wb twb tuaj tau ib hnub tav li no lawm wb mus tsev tsam
koj niam lawv nrhiav nrhiav koj." yog li no, wb thiaj li los tsev lawm.
thaum los txog tsev lawm, kuv mus nug pob zeb saib nws puas nyob
lawm. pob zeb niam hais rau kuv tias lawv twb mus ncaws pob lawm. yog li
no, kuv los hloov nris tsho thiab kuv thiaj li lawv lawv qab mus lawm tom
tshav pob. kuv xav tau tias nyuaj siab ua luaj li no sim mus dhia ua si seb lub
siab puas yuav kaj me ntsis, tab sis lub siab yeej tsis kaj li. ncaws pob tsaus ntuj,
peb thiaj li los. hmo ntawd kuv twb tsis nco tshaib plab li thaum da dej tas los
kuv cia li mus pw. kuv niam lawv los tsa kuv mus noj hmo, kuv hais rau
lawv tias "kuv tsis xav noj mov". kuv pw lawm tab sis tsis tsaug zog. thaum
ntawd kuv ntsia lub moos mas khiav qeeb kawg. kuv pw ob teev xwb nws twb
ntev npaum nkaus li ib hmos. chim siab dhau. xav npaum li cas yeej muab dawb
wb txoj kev sib hlub los mus xav xwb. xav xav muaj qee chim xav tau tias,
"paub li wb ob leeg tsis txhob tsim txoj kev sib hlub no los ua kev nyuaj siab."
sij hawm kaum ib teeb tsaus ntuj uas kuv niam lawv mus pw tas
lawm, dawb thiaj li hu xov tooj tuaj. yog li no, kuv thiaj mus ntsib nws tom
lawv tsev. wb nyob txog ntua tsib teev sawv ntxov kuv thiaj li los tsev lawm.
txij li hnub ntawd los mus, kuv ntsia lub hnub mas ua li cas yuav mus sai
ua luaj li. lub lis tiam tom qab no yog phav tsev kawm ntawv ib lis tiam,
(easter). yog lino, wb kuj tau kev mus ua si ob peb hnub ua ke.
plaub hlis ntuj tim 29, 1981 thaum tsaus ntuj, pob zeb tau mus yuav tau
ib co khoom noj ua si thiab ib co dej haus los rau tom lawv tsev. pob zeb tau
hu tag nrho cov tub ntxhais hauv cov tsev no tuaj peb nyob sib tham ua si ib
tsam rau qhov tias dawb lawv yuav tau ncaim sawv daws tag kis sawv ntxov.
thaum kuv tau mus txog, lawv sawv daws twb tuaj tas lawm. kuv mus rau
hauv tsev kuv ntsia sawv daws txhua leej txhua tus mas nyob zoo siab khuav,
zoo yam nkaus li lawv nyob txawm rau lub ntiaj teb yeej txwm muaj kev lom
zem thiab zoo siab tas mus li. kuv thiaj li tig los mus ntsia dawb, nws zaum
ntawm npaub ib sab. luag tej mas tham cuag li cas nws zaum ib tug mluas
mluas hnav ib lub tsho txaij ua tej tee liab thiab hnav ib daig tiab sim xiav
tsaus nrog tej re paj tsiv tsuav. kuv pom nws tsa muag tuaj ntsia kuv ib plia
thaum kuv mus dhau ntawd lawm tom chav noj mov uas muaj ob peb lub
rooj zaum txawb rau tod. pob zeb nqa tau ob daig kas xev tawm tom txaj los
thiab nws thiaj li tau muab tso rau peb mloog. nws yog ib co nkauj hm.oob uas
kaw nyob rau tim zos vib nais, thaib teb. tseem hnov txoj puav nkauj hais
txog kev sib ncaim hauv, nws haj yam ua rau kuv lub siab nyob tsis tus.
thaum hnov txoj hu uas, ncaim thiab nco thiab txoj ncaim lawm puas
yuav rov sib ntsib no mas mob kuv lub siab txia to lawm ib me chim. kuv
twb tsis quaj los lub kua muag cia li los. sij hawm ntawd, kuv xav tau tias,
"yog kuv nyob zoo li no mus xwb, kuv puas yuav zoo ua ib tug tib neeg
nyob rau lub ntiaj teb no lawm." yog li no, tag lawv sawv daws pom kuv kua
muag los los, lawv sawv daws kuj cia nrog kuv los kua muag.
hmo ntawd peb nyob txog li kaum ib teev, peb thiaj li tau muab pob zeb
cov khoom ntawd rau rau saum rooj. peb thiaj thaij ob peb teg duab tas ces peb
thiaj li noj. kuv lub ncauj lam noj xwb yeej tsis hnov poob rau lub plab li.
kuv lub cev lam nyob nrog lawv sawv daws xwb los lub siab lub ntsws yuj plaws
rau nruab ntug.
thaum noj tas lawm, peb nyob txog ib tag hmo, thiab lawv ib txhia thiaj
tau mus tsev tas lawm. yog li no, pob zeb thiaj hais rau kuv tias, "hmo no
kuv yeej hais kom dawb tuaj nrog peb nyob ntawm no ib hmos. ib pliag yog
kuv mus pw lawm no ces neb nyob neb."
kuv thiaj teb nws tias, "ua li los tau kawg." nws nyuaj kuv siab dhau,
kuv twb tsis nco qab ua tsaug rau pob zeb li. ib pliag ntawd pob zeb mus pw
lawm, ces peb nyob txog li ob teev sawv ntxov npaub thiaj li tau mus pw lawm
thiab. dawb wb thiaj li nyob txog plaub teev. nws hais rau kuv tias, "kuv
tsaug tsaug zog li lawm, rau qhov tias tau ob peb hmos dhau los no wb twb tsis
tau muaj sij hawm ntau los mus pw. wb mus pw. kuv mus nrog npaub pw
hos koj mus nrog pob zeb pw."
kuv teb tias, " wb ua ib zaug neeg xwb, wb txoj kev sib paub thiab sib
hlub zoo npaum li no lawm thiab tsis tas li ntawd, wb twb yuav tau sib ncaim ib
mi ntsis kag ntug no. koj tsaug zog los koj pw ntawm kuv lub sub ntiag." yog li
no, nws thiaj qhau cev los rau hauv kuv sub ntiag ntawm pob zeb lawv lub
rooj zaum ntawm chav saib tv. kuv thiaj li ib rau ntawd, thiab wb thiaj li
nyias tsaug nyiag zog txog ntua rau teev sawv ntxov uas tej noog tsev twb quaj
zom zaws yuav sawd los mus nrhiav noj. pob zeb thiaj li sawv los tsa wb. sij
hawm wb tau sawv lawm, wb thiaj li tawm los tsev. wb tau los nyob ib pliag li
kaum tawm feeb tom sab kev cuam khoom pov tseg uas lawv lub tsev rau
tsheb thiab wb mam li nyias los nyias tsev lawm.
kuv tau los mus ntxuav muag tas thiab mus ib lwm hauv txaj tawm
los. nyob tsis tswm li, kuv muab kiag lub kis tas los dib ntawm peb lub rooj
puas sab tim lub qhov rai loj. hnov lub kis tas nrov xwb, kuv kua muag los si
laim. kuv niam tawm hauv txaj los thiab nws nug kuv nias, "nag hmo koj
mus dua qhov twg lawm ib hmos lawm?" thaum kuv niam pom kuv kua
muag los si laim ntawd, nws cia li rov qab dua hau txaj lawm. ib pliag ntawd
kuv txiv tawm los, thiab nws thiaj zaum ntawm kuv ib sab. nws hais tias,
"tub koj niam wb yug tau koj loj loj lawm, wb tsis paub koj txoj kev ua hluas.
hnov lawv tham hais tias koj tham lawv tus ntxhais hmoob xyooj uas yuav
tsiv mus lawm pem stockton no puas yog?" nws zoo nkaus li kuv twb tsis
hnov kuv txiv cov lus tseeb, kuv tsa muag mus ntsia kuv txiv ib plia thiab tsis
dib kis tas lawm. kuv txiv hais ntxiv tias, "hais rau koj, peb nyuam qhuav tuaj
txog xwb, koj txheev rawm maj yuav poj niam. peb yuav tsum yuav kom tau
ib lub tsheb rau peb ua ntej tso. koj yuav yuav poj niam los mam li yuav."
kuv teb kuv txiv tias, "nej tsis txhob txhawj, tsis muaj dab tsi?" thaum
hais tas no kuv cia li sawv nqa lub kis tas mus tso rau hauv txaj thiab tawm
mus sawv nraum qhov rooj saib dawb lawv thiaj khoom tuaj mus rau nram
lawv lub tsheb nres rau nram tug kev lawm. lawv txiv yuav muab lawv xa
mus rau tom tsev npav, thiab lawv mam li caij npav los mus. tom thawj ntawd,
pob zeb thiaj li tuaj tshwm plaws. kuv hais rau pob zeb tias, "koj mus hais
dawb kom nws tuaj lawm tom lawv lub tsev rau tsheb es kuv ntsib nws ib pliag
tod."
pob zeb teb tias, "kuv mam mus hais." kuv mus ua ntej dua tod lawm.
lb pliag nws thiaj li tuaj txog. kuv tau muab nws puag lias thiab hais rau nws
tias, " tus hlub, koj mus txog no sau ntawv rov qab tuaj rau kuv. kuv thiaj
yuav sau tau ntawv tuaj cuag koj. wb sib ncaim zaum no. kuv yeej yuav
nyob tos koj xwb."
n ws teb tias, "koj ua siab loj wb yeej yuav rov sib ntsib xwb thiaj tas. kuv
mus zoo li cas kuv mam li sau ntawv tuaj rau koj." nws hnia kiag kuv tag
nrho thiab nws tias, "kuv mus lawm od mog."
kuv teb tias, "mus zoo koj os dawb." nws los lawm ua rau nws kua
muag poob dawb vog thiab ncaj qha dua nram lawv lub tsheb lawm. thaum
kuv tso plhuav nws los ntawd, zoo nkaus li ib ce txhav zog. yuav luag tuag
sawv ntsug. nws twb yog ntshe li ob feeb tom qab ntawd kuv thiaj rov zoo li qub
thiab thiaj li tau los sawd ua ke nrog pob zeb ze rau ntawm peb qhov rooj ntsia
dawb lawv. thaum lawv lub tsheb sawv tsees mus, kuv xav zoj tau tias,
"yuav yog li thaum twg nws thiab kuv wb mam li sib ntsib dua." wb ntsia lawv
mus ploj pob zeb wb los rau hauv peb tsev. wb los mus rau tom txaj. lub sij
hawm ntawd, kuv lub siab tau mob poob ib theem tshaj yav tas los lawm. kuv
jia peb lub tsev tsuas pom kiv lees xwb. kuv qhau cev rau saum txaj pw . kuv
niam, kuv txiv, thiab ob tug kwv yau thiaj li los. thaum ntawd lawv hais ib co
lus ntau ntau kawg rau kuv los, kuv twb tsis hnov lawv cov lus tseeb xyov
lawv hais lawv dab tsi li. kuv tsuas hnov pob zeb tias, "koj yawg, kuv mus
tom tsev lawm ib pliag kuv mam rov qab tuaj." no xwb. kuv cia li tsaug zog
lawm. thaum kuv tsim los ces twb yog tav su dua lawm.
kuv sawd mus hauv chav dej los. kuv los mus zaum ntawm qhov
chaw nyob nrog cov kwv thiab muam yau lawv saib t.v. kuv niam thiaj hais
tias lawv tseg tau ib qho zaub rau tom qhov cub tod kom kuv mus noj.
kuv mus hliv ib khob dej los haus tas, thiab kuv tawm mus lawm nram qab
ntawm koog tsev peb nyob ntawd. nrad yog ib thaj hav nyom loj loj thiab dav,
ntawd lawm pug tom ub ces muag ib txog kev tsheb xwb thiab dhau ntawm
txoj kev ntawd lawm sab tod ce yog ib co hav nyom tuaj xyaw ib co zaub ntsuab
qus uas tseem sam sim tawg paj daj tib vog txij nkaus neeg.
thaum mus txog nrad lawm pom tshav ntuj nrig thiab hnov cov cua
tuaj nram ntug dej hiav txwv tuaj txias zias rau kuv ntsej muag thiab pom cua
tshuab cov hav nyom uas siab txij li qaum hauv caug ntawd niam vau zom
zaws thiab rov qab sawv zom zaws tuaj thaum cua tu lawm. kuv sawd muab
nrob qaum ib rau ntawm ib tsob ntoo. kuv xav txog tej kev thiab tej chaw uas
dawb wb tau mus ncig thiab ua si tas los mas nws ua rau kuv xav txog kev
mus thawj thiab lawm xwb. kuv xav tias, "sim neej no kho kuv siab tas npaum
li no ntshe tsis tsim nyog ua neeg nyob rau hauv lub ntiaj teb no lawm. txoj kev
vwm no yuav nyob nrog kuv txog thaum twg?" kuv nyob nyob ntawd ib me
chim thiab pob zeb thiab teeb nkawv thiaj li tuaj ces peb cia li taug kev mus ua
si pug tom cov hav zaub ntsuab qus tod lawm.
hnub ntawd ib hnub tsaus ntuj, kuv twb tsis tshaib plab li. hmo ntawd
kuv tau mus nee chaw pw thaum yim teev. kuv tau pw txog ib tag hmo dua
los dab ntub tsis tuaj li. kuv muab lub thev los tso nkauj hmoob mloog. kuv
muab cov nkauj uas thaum dawb tseem nyob wb mus ua si thiab wb tau mloog
los mloog; nws yim huab ua rau kuv nco nws, thiab nws haj yam ua rau kuv
lub siab nyob tsis tus. yog li no lawm, kuv thiaj li ua siab muab lub thev tua
thiab xav tau tias, "sim qe muag saib puas yuav tsaug zog thiab ua npau suav
pom dawb." pw txog thaum yuav kaj ntug kuj tsaug ib tsig zog thiab tab sis
yeej tsis ua npau suav pom nws li.
dawb ncaim tau yim hnub txwm nkaus thiab nws thiaj li sau ntawv rov
qab tuaj txog. hnub ntawd kuv mus kawm ntawv los, kuv niam thiaj hais rau
kuv tias, "hnub no koj tuaj ib daig ntawv, kuv muab tso hauv koj rooj saib
ntawv." kuv mus muab saib kiag ua cas yog dawb sau tuaj. kuv muab qheb
kiag thiab nyeem. pom dheev nws cov ntawv tes xwb kuv lub kua muag twb
poob nthav tam sim ntawd. nyeem tas nrho, kuv thiaj li sau kiag ib daig.
thaum kuv sau tas lawm, kuv tau mus hais kom pob zeb nrog kuv mus xa
lawm pem tsev xa ntawv.
tau ob peb lub lis tiam tom qab ntawd ib hnub twg kuv sau ib daig
ntawv. nws kuj xa tau ib co duab tuaj rau kuv thiab. thaum lub rau hli ntuj
yuav luag tas ntawd, kuv txiv tuaj mus xyuas tsev rau hauv lub nroog fresno.
nws cas tau ib lub tsev, ces lub yim hli ntuj peb yuav los mus nyob rau hauv
fresno. kuv vam thiab cia siab tias thaum tau los nyob ze dawb lawv lawm
yuav tau kev mus xyuas nws. cuag li muaj hmoo, ua ntej thaum peb yuav
tsiv los rau pem no, kuv txiv ho yuav tau ib lub tsheb rau peb, thiab kuv ho
mus khij thiab xeem tau kuv daim ntawv tsav tsheb.
thaum peb los txog hauv fresno no lawm, kuv thiaj li npaj mus xyuas
dawb. nws twb yog lub yim hli nrab lawm kuv mam li tau mus. tsis tau mus
dua ib zaug li, tab sis mam saib kev mam mus. hnub ntawd thaum sawv
ntxov, kuv tau sawv kev mus. kuv tau mus txog ntua kaum ob teev thiab
kuv thiaj li mus txog lub zos stockton. kuv mus txog ped lawm kuv thiaj li
hu xov tooj rau dawb. nws kuj cuag li muaj hmoo dawb kuj los txias. nws
tau qhia kev tas rau kuv, thiab kuv thiaj li mus. nws twb ze li ib teev tav su
dua kuv mam li mus txog rau ntawm lawv tsev.
thaum pom dheÙÄÅàv nws ntawd ua li cas nws yuav zoo tshiab ua luaj li.
kuv ntsia nws los phim lub ntuj thiab lub teb mas tshiab tas lawm hov ntau.
tam sim ntawd nws zoo nkaus li kuv nyob txawm rau ib lub ntuj thiab teb
tshiab. nws zoo kuv lub siab tas lawm ib niag uas. thaum ntawd, zoo nkaus li
txoj kev vwm tas los cia li yaj ntshis lawm. wb tau nyob ntawm lawv qhov rooj
ib pliag, nws thiab nws ob tug niam hluas yau peb thiaj li tau mus ua si dua
tom phoj lawm.
sij hawm mus txog tod lawm zoo li nws tsis xyiv fab li thaum wb tseem
nyob ua ke rau nram huntington beach. peb nyob ntawm ib tsob qab ntoo ib
me chim, ces nws thiaj li coj nws tus niam hluas yau mus tom tsev dej lawm.
tshuav nws tus niam hluas, liag wb nyob ntawd. wb tham ua si ib me ntsis,
thiab kuv thiaj li nug tias, "ua li cas zoo nkaus li dawb pheej chis chis?"
liag teb tias, "y og kuv hais qhia koj, koj txhob xav li cas rau kuv laid."
kuv teb tias, "kuv tsis xav li."
nws hais tias, "tos dawb chis chis los twb yog peb mus tom tsev teev
ntuj es dawb muaj ib tug hmoob lawm. nws yog hmoob lauj. lawv sawv

cas? yog li no, nws thiaj li qhia kuv tas li kuv tau nug nws ntawd. thaum liag
qhia tas raws li nws txoj kev yuav qhia tau rau kuv lawm, kuv tau nkag siab zoo
tias txoj keb hlub ntawm dawb xyooj thiab tuam tsab nkawv tsuas muaj
tshwm los txog rau hnub no ntawm tuam tsab. ntawm dawb xyooj ces twb
tas muaj li ob lub hlis los lawm.
thaum ze lub sij hawm kuv yuav tau los tsev ntawd, kuv tau hais rau
liag tias, "thov koj mus hu dawb tuaj kuv hais dawb ib lo tso kuv yuav mus
tsev. kuv mus nyob pem kev tshuam ped tos neb. thov kom nws tuaj tiag
tiag. thov tuaj ib zaug ntxiv xwb." liag mus dua hauv tsev lawm, thiab kuv
mus rau pem kev tshuam lawm. thaum nkawv tuaj txog, kuv thiaj tawm
hauv tsheb los. kuv hais rau dawb tias, "dawb, kuv paub zoo lawm, ntawm
wb txoj kev hlub ces tsis xav pov tseg los yuav tau pov tseg zaum no. dawb
kuv thov koj nco ntsoov tias ntawm wb txoj kev sib hlub uas wb ob leeg tau tsim
muaj ib zaug nyob rau tiam neej no tsis yog wb ob leeg zoo siab los muab tso
cia. nws yog koj ib leeg zoo siab muab tso cia xwb. thov koj nco ntsoov li ntawd.
koj yog kuv thawj tug hlub uas kuv tau hlub tshaj plaws tsis muaj ib yam dab
tsi yuav los mus pauv tau los ua ib zaug neeg rau lub ntiaj teb no. koj tsis nco
kuv lawm los tseg, kuv yuav nco ntsoov koj mus kom txog hnub kuv txoj pa
tuaj tsis nto, thiab kuv lub siab yuav hlub koj kom mus tas kuv sim neej."
kuv thiaj hais ntxiv tias, "dawb, kuv thov kom koj lub neej pem suab no koj
tsis txhob mus tsim kom muaj ib txog kev hlub zoo wb txoj no."
nws teb tias, "ua siab ntev ntev maj. ua li cas yuav ua siab luv tas
baum li ko ?"
kuv teb tias, "dawb yog sim neej no wb txoj hmo los sib raug tej zaum
muaj ib hnub twg koj yeej yuav rov qab los wb sib hlub dua. yog wb txoj hmoo
tsis sib raug, wb tsuas muaj ntsib zaum no xwb. kuv tsis tu siab rau leej twg, kuv
tsuas tu siab rau kuv tus kheej tias ua li cas lub ntuj yuav muab txoj kev vwm
rau kev hlub rau kuv ib leeg xwb. koj nyob yeej meem ua siab zoo rau tus
ntxim koj lub siab thiab tus koj xav yuav thiab koj hlub taus mus kom tas koj
lub neej. kuv kuj tsis nkag siab tias vim li cas txoj kev vwm siab no yuav yog
muab tso rau kuv ib leeg xwb." thaum hais cov lus no tas nrog, kuv lub siab
mob thiab chim kom kawg nkaus thiab kua muag teev yees tawm los.
dawb hais tias, "yog koj tseem muaj siab tiag, koj ua siab ntev tos."
kuv teb tias, "koj tseem yuav cia kuv tos kom txog hnub twg?" kuv
hais ntxiv tias, "kuv paub koj zoo lawm. tsis thas koj yuav hais qhia rau kuv.
y og hais tias muaj txoj hmoo muaj ib hnub twg tom ntej no lub ntuj yuav tig
wb rov qab los sib hlub ib zaug dua.yog tsis muaj hmoo, wb tsuas los txog txij li
no nyob rau tiam no." kuv thiaj tig mus hais rau liag tias, "neb nyob yog xav
txog kuv thiab no ho lam sau ntawv tuaj nug kuv moo thiab."
liag teb tias, "txhob chim chim siab es mus koj ho tuaj xyuas peb dua
thiab, thiab koj mus no tsis txhob tsav tsheb ceev ceev tsam ho muaj xwm
txheem li cas?" nws hais ntxiv tias, "mam mus zoo koj."kuv thiaj li tuav
gawv ob leeg tes.
kuv hais tias, "nyob zoo neb. cia seb peb puas sib ntsib thaum lub peb
caug yuav tuaj no." thaum ntawd kuv ntsia dawb zoo nkaus li nws lub ntsej muag
ib nyuag ib nyuag ntshaus xwb, kuv thiaj li nkag los rau hauv tsheb ces kuv thiaj li
los tsev lawm.
txij ntua li kuv tau mus xyuas nws los txog, wb kuj sib sau ntawv sib
jib thiab tab sis mas tsuas yog ob peb daig lawm xwb.
yog li no, txoj kev sib paub, sib pab, sib hlub, thiab sib tshua uas tau
tshwj sim los ntawm dawb xyooj thiab tuam tsab nkawv uas tau tuaj ua lub
neej txom nyem thiab pluag pluag hmoob nyob rau rooj teb asmesliskas no
tsuas los tso tseg txij li no.