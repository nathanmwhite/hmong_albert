daj teg nws yog ib hnub thaum lub caij ntuj sov yuav tas uas lub caij ntuj zeeg twb yuav tawm tuaj xyoo 1993. hnub no tej zaum nws yog ib hnub tshav ntuj kub nyob rau nram nroog no vim rau qhov hais tias tag kis no thaum lub hnub yuav tawm ntawd, lub ntuj yeej huv si.
tsuas yog muaj tej Â£ab suab iab oo los thaiv lawm thiaj li tsis pom mus pem tej roob lawm xwb.
tag kis sawv ntxov ntawd, kuv tau caij tsheb mus ncig ua si lawm pem roob thiab ib tsam yuav tsaus ntuj tso mam li rov qab los, vim rau qhov hais tias hnub no kuv kuj tsis muaj tej yam tseem ceeb yuav ua.
yog li no, kuv baj tau me jis khoom noj ua si thiab dej haus, thiab kuv thiaj li tau mus lawm.

kuv tau tsav tsheb mus li jhe twb ze ob feeb ntau, thiab kuv thiaj li tau mus txog ntawm ib tsob qab ntoo uas muaj ib qho ntxoov ntxoo uas ntawm kuv sab xis lawm nrad zoo nuam yaj.
kuv tau mus theem thiab nres tsheb rau rau ntawm ib sab ntug kev ntawd thiab tau tawm mus qheb kuv lub tsheb nram pob tw thiab thau tau ib poom dej thiab ib pob khoj noom los sawv noj nuam yaj lawm nram kwj ha thiab tej toj roov hauv pes tuaj ntawm qhov chaw no yuav jia pom.
kuv tau nuam yaj ib pliag thiab thaum cov cua tau tuaj nram kwj ha tuaj ob peb vuag dua ntais.
nws zoo gaus li no kuv tsem tsawv, vim nyob rau nram nroog no nws tseem sov, ces yog li no, kuv tau hnav ris tsho luv mus xwb.
kuv thiaj li tau rov qab los rau hauv tsheb.

thaum los txog hauv lawm haj tseem pheej no cov khoj noom ntawm kuv tes, thiab thaum kuv tab tom noj txog tog, kuv mloog zoo gaus li kuv ib ce tsaug tsaug thiab qhov muag tawv tawv (zoo li thaum yus gee gee thiab yuav tsaug zog).
kuv txawm muab lub rooj qhau kiag kom tiaj thiab yuav qhau cev pw.
kuv tsuas hnov thaum kuv qhau kiag lub rooj mus kawg gaus xwb yav ntawd lawm tod kuv cia li looj hlias li lawm.

kuv pom dheev ib tug txiv neej caij ib tug txiv nees txheeb dawb los theem kiag rau ntawm kuv ib sab.
nws nug kuv tias, "tuam, koj yuav tuaj mus dab tsi?"
thaum cov lus no hais poob nthav, kuv xav zoj tau tias, "ua li cas tus neeg no kuv twb tsis tau pom dua, thiab paub dua.
ua li cas nws ho lam paub kuv be meej ua luaj li?"

kuv teb tias, "hnub no kuv tsis muaj hauj lwm dab tsi ua, kuv lam tuaj mus ncig ua si nuam toj roob hauv pes ua si xwb."
kuv nug tias, "zoo gaus li kuv tsis tau jib dua koj ib zaug li thiab ua li cas koj ho paub kuv meej ua luaj li?"

nws teb tias, "kuv be hu ua daj teg.
wb yeej tsis tau sib jib dua li.
hnub yog no koj tsis muaj dab tsi ua no kuv xav coj koj mus ncig ua si ib chim wb mam li rov qab los."
thaum ntawd kuv kuj tsis nco qab jhai, thiab kuv xav tau tias, hnub no kuv twb tuaj ua si xwb ces nrog nws mus ib me chim mam li rov qab los los tau.

kuv thiaj li teb tias, "mus los mus."

daj teg hais tias, " yog mus ces mus tam sim no tiag."
nws thiaj li tib nthes nws tus nees tig loo mus nee toj thiab kuv lawv loo nws qab.
nws hais ntxiv tias "wb mus txog ped kuv muab kuv tus nees laj zaub rau ped wb mam mus ko taw mus."
wb tau mus txog rau ped thiab pom ib lub qhov rooj pob zeb nyob rau ped, daj teg tau muab nws tus nees khi nog zaub rau ntawm ib sab ntawm lub qhov rooj pob zeb no.
thaum nws tau muab txoj hlua nees khi tas lawm, nws thiaj li tau qheb lub qhov rooj.
kuv jia ua li cas sab hauv mas tsaus ntuj nti.
nws tig loo los hais rau kuv tias, "wb mus tawm rau sab tod mas txawm wb pom dab tsi los koj tsis txhob kov thiab muaj tej tug neeg koj paub los koj tsis txhob hais lus rau li.
kuv mus qhov twg ces koj mus qhov twg; koj tsis txhob ncaim kuv tsam koj tsis pom qab ke rov qab los lawm."
wb thiaj li tau gag blho lawm hauv lub qhov hauv thiab mus loo, zoo gaus li kaum tawm ruam kev, thiab nws thiaj qheb plho ib lub qhov rooj thiab tawm plaws rau sab tod.
nyob rau sab tod tshav ntuj nrig thiab hnov cua tuaj laj ntxiag zoo yam gaus li sab tom wb tau ncag tuaj.
pom tej nroj tsuag juab tib xiab.
kuv jia dheev ntawm sab xis ntawd muaj ib lub tsev pheeb suab muaj ib lub rooj ntawv txawb rau hauv plawv thiab muaj plaub tug neeg zaum rau plaub ceg kaum rooj.
lawv cov no hnav khaub ncaws xiav tsaus tsaus.
nyob kiag rau ntawm lub qab tsev uas yog ntawm txoj hauv kev sawv ob tug tub zov rooj vag.
ib leeg sia ib rab ntaj uas ob lub hnab ntaj sua yeev rau hauv pem teb thiab gawv ib leeg tuav ib rab rauj zeb.
kuv ho tig los mus rau tom sab laug.
pom muaj li ib lub tsev uas muaj neeg zaum thiab sawv cuag li cas.
daj teg tau mus kiag rau tom lub rooj thiab thau kiag ib daig ntawv hauv nws lub hnab tshos los tso kiag rau saum rooj.
ib tug ntawd tau muab saib tag ib plia thiab rov muab cev rau nws.
wb thiaj mus kiag rau nram ob tug tub zov rooj vag thiab gawv thiaj li tsa tus tsuam tob rau wb yuav mus lawm yav tom ntej.

wb mus dhau plaws ntawd li peb plaub ncua kev thiab muaj ib txog kev los sab xis tod los tshuam plaws rau txoj wb mus.
txoj kev los tshwm no yog ib txog kev loj thiab tawm plua tshauv tog.
nws muaj neeg los mus cuag li cas.
tus cia li los tes dawb tes bliag los muaj, tus cab tsiaj nrog ncig los pom muaj, tus hnav tsoos tsho zoo zoo los muaj, tus los khaub khaub hlab los muaj, tus laus tus hluas, thiab kuj pom los cov mi nyuam uas twb tsis muaj nris tsho hnav los muaj.
cov neeg no lawv nyias los mus nyias jiag to ib tug yeej tsis hais lus rau ib tug li.
daj teg hais rau kuv tias, "wb yuav nrog lawv cov neeg no ua ke mus lawm ped."
peb tau mus ua ke li ib nyuag ntu.
wb thiaj li tau huas lawv cov neeg no ntej tas thiab dua no lawm tod muaj tus puav neeg mus sib nrhav lawm xwb.
wb tau mus dhau kiag ib lub me nyuam tiaj thiab nws thiaj li mus pib ib plag toj nee.
ntawm taw toj no mas pom neeg tau los mus so rau tej qab ke qaum kev cuag li cas.
muaj tej tus kuj nthuav su los noj zom sawm thiab kuj muaj tej tus zoo gaus li tsis muaj mov los noj es tshaib tshaib plab qaug zoj qaug zi.

thaum wb tau nee mus txog pem ntav toj mas muaj ib theem ntawd mas blua blua kawg.
nws zoo gaus li dej pheej txia ntawm tej ntug kev.

"ntawm ntu kev no, cov neeg uas muaj tsiaj txu nrog lawv mas nyuaj kawg.

lawv maj mam cab ib tug zuj zus mus kom dhau tas thiab thiaj li tau kev mus.
muaj tus puav tau cab lawv cov tsiaj li ob peb hnub thiaj li yuav dhau tas."
daj teg tau hais li ntawd.

dhau plaws ntawm plas toj no lawm ped ces rov qab pib nee dua ib me nyuam plas thiab.
tab sis ntawm no lawv ped pom huab khaub zig zawv nag tshauv los zig niab.
thaum wb tau mus txog ntua rau toom kev no, daj teg nthuav kiag tau ob lub kaus los rau wb kwv.
nws kws lub dawb hos kuv tuaj dub.
kuv jia ib ncig ntawm tej ntug kev sawv tej tsob ntoo loj luaj li ob peb puag.
nyob rau hauv pem teb mas nag yeej nrog nrov tij tauj, thiab huab pos los nti gaus ib nta nto rov yav saud lawm.
kuv jia cov uas los mus tsis muaj kaus kwv mas ntub nag bliag blaws txom nyem kawg.
thaum wb tau mus nto plaws rau pem hauv roob ntawm plas toj no ces cov nag huab zig thiab cov huab no tshem tas nrho.
nws zoo yam gau li tawm rau ib lub ntuj tshiab.

nws tshav ntuj nrig thiab hnov cua tuaj lag ntxiag zoo yam gaus li tawm rau ib lub ntuj tshiab thiab ntawm no lawm tod txoj kev tad lawm.

mus dhau kiag ntu kev tav tav no muaj ib txog kev ncaim, ntawm txoj kev ncaim no muaj ib lub tsev tsis muaj phaj ja xov sawv kiag rau ntawm qaum kev thiab muaj ob peb tug neeg nyob rau hauv.
daj teg tau hais tias, "cov neeg uas muaj tsiaj txhu los txog ntawm no, cov neeg ntawm lub tsev no lawv muab cov tshiaj tso mus dua txoj kev ncaim dua sab xis lawm.
cov neeg cia mus rau txoj ncaim dua sab laug lawm."
kuv jia ntawm txoj kev ncaim mus sab xis ntawd yog ib txog bhob xuav, thiab nws zoo yam gaus li yuav tsis zoo thiab nyiam mus li.
daj teg wb thiaj li tau taug txoj kev uas tawm plua tshauv tog thiab pom neeg mus sib nrhav los mus.

wb tau mus zoj li ib me chim thiab thiaj li tau mus txog ntua ib qho chaw.
kuv jia ntawm qhov chaw no mas yeej tsis muaj ib tug xyoob los ntoo yuav nyob qhov twg rau yus pom li.
nws tsuas pom muaj tauv puav nyuag nroj tuag ploj tuag plig daj lis ntawm tej uas raug cua muab tshuab tshuab tshuav txoj sia xwb.
ntawm qhov chaw no cua yeej tuaj fiv tib ntws.
ntxiv mus ntawd, qhov chaw no zoo yam gaus li tej hnub ua tsaus huab tsawv thiab tsis muaj tshav ntuj tuaj rau yus.

thaum mus dhau qhov no lawm, wb ho tau mus nee ib plag toj mas tshav kub kawg gaus.
ntawm plas toj no, cov neeg uas tsis muaj kaus kwv thiab tsis muaj dab tsi los mus nqa dej haus lawm kuj txom nyem heev.

thaum wb pib nee plas toj no, daj teg hais rau kuv tias, "ntawm plas toj no yuav muaj neeg thov wb kaus kwv thiab dej haus tab sis tsis txhob kam li.
wb kav tsij mus nrawm nroos xwb."
yog li no, wb thiaj li mus rawm nroos lawm thiab tsis hais lus rau leej twg li.
thaum tau mus txog ntua rau saum hauv toj muaj ib tug dej ntws sis ntawm qaum kev los hla kiag txoj kev.
cov neeg tau los so thiab de ob peb tsob blooj huab ncua ntawm qab ke los ce dej haus mas pom cov blooj no pov tshiab tshiab laus laus rau ntawm tej qab ke thiab qaum kev.

dhau kiag ntawm tus dej no mus lawm ib ntus kev tod thiab li ho mus txog ib ntus kev muaj muaj pob zeb.
hauv txoj kev mas yeeg yog pob zeb li pob zeb zwb.
tej qab ke qaum kev tsuas pom cov pob zeb luaj gaus li ntid ntev ntid taw luam taw laws.
ntxiv mus ntawd, ntawm ntu kev no nws kuj xyuam yaj kawg, tab sis nws kuj sov thiab vaum kawg gaus.
yus yeej hnov cov pob xeb no ntaiv tuaj rau yus.
nyob rau ntawm ntu kev no, cov neeg leej twg tsis muaj khau rau mas ceeb laj mus dhau ntu kev no.
pob zeb lub lub thiab hlais hlais ko taw los jhav liab pes vog.
cov tsis muaj khau rau los rau ntu kev no lawv muaj ib txhia tau dua lawv tej ris tsho los mus qhwv ko taw thiab thiaj li yuav mus tau dhau.

thaum mus dhau ntu kev pob zeb no, txoj kev tsam loo thiab nee kiag ib plag toj.
plas toj no mas deb kawg gaus.
nyob nram taw toj no jia lawm pug pem kawg mas zoo gaus li yeej yuav mus ib hnub twb tsis dhau.
daj teg hais rau kuv tias, "ntawm plas toj no koj yuav pom tus puav neeg koj twb tau paub tau pom dua lawm, tab sis nco joov li kuv tau hais rau koj muaj leej twg hais lus rau koj los koj tsis txhob teb li."
nws tau hais ntxiv tias, "cov neeg los nyob rau ntawm nod yog cov uas tau los mus thiab lawv tej ntaub ntawv muaj tsis txhij.
lawv thiaj li tau los mus khuam rau ntawm no tos.
lawv nyob ntawm no noj cov txiv ncaim toj no tos lawv tej ntaub ntawv kom tiav thiab meej pem tas thiaj li yuav tau kev dhau mus.
lb me chim wb mus txog rau pem hauv toj ped tseem yuav muaj cov neeg no coob tshaj ntawm ntav toj no."
yog li no, thaum wb tau mus txog ntua pem ib ntav toj, kuv jia dheev ntawm ntug kev ntawm kuv sab laug.
sawv ib tug txiv neeg zoo gaus li kuv paub yuav tseeb.
nws tig loo tuaj jia wb thiab nws hais tias,"mi tub koj tuaj los koj los ua li cas koj tseem zoo li ko."
nws tshawb hnyo los ntawm wb.
daj teg tav gaus nws.
nws quaj kua muag poob nthav thiab nws hais tias, "kuv tau los nyob rau ntawm no tos tau baum li no lub caij nyoog.
lb xyoos ntuj zeeg twg lawv mam li tshawb kuv tej ntaub ntawv los mus hais ib lwm xwb, kuv yuav ua li cas nyob tos txog hov ntev ntxiv."

daj teg hais rau nws tias, "koj yuav tsum tau ua siab ntev tej zaum tsis ntev no koj yeej yuav tau dhau mus xwb."
wb thiaj li mus lawm.
kuv jia nws mas txom nyem kom kawg gaus.
thaum wb tau mus nto kiag rau saum hauv toj lawm, nws muaj ib tsev ua qes tsawv rau ntawm qaum kev.
wb tau mus theem ntawd nuam ib pliag.
daj teg tau hais rau kuv tias, "hauv lub tsev no yog rau cov me nyuam hauv ntiaj teb uas tshwm sim tsis tau muaj ntaub muaj ntawv thiab lawv txawm siv rov qab los lawm.
lawv los nyob ntawm lub tsev no ua lawv tej ntaub ntawv thiab yog tus muaj lus li cas yuav los nyob tos hais kom tiav thiaj li yuav tau kev mus dhau lawm yav tom ntej."

dhau ntawm lub tsev ntawd muaj li kaum tawm daj rau sab tod sawv ib lub tsev uas tsis muaj phab ja thaiv li.
hauv lub tsev no muaj rooj txawb pawg lug thiab pom neeg ua hauj lwm cuag li cas.
ntawm qab ke ncaj ntawm lub tsev no pom muaj ib co neeg zaum pawg tib lug.
tus laus, hluas thiab poj niam txiv neej los pom tas rau ntawd.
thaum wb mus ti gaus ntawm lub qab tsev no, kuv jia ntawm lub tsev kawg gaus pom txoj kev mus xaus rau ib lub qhov rooj lag zeb.
daj teg hais rau kuv tias, "lub tsev nod yog qhov chaw los ua ntaub ua ntawv rov qab mus lawm rau ceeb tsheej ntuj.
cov neeg tau los nyob nram qab ke no yog lawv cov ntaub ntawv twb tiav tas lawm.
lawv nyob tos txog caij qheb rooj vag zeb xwb."
nws hais ntxiv tias, "lub rooj vag zeb nod, ib xyoo ntuj zeeg twg tsuas muaj qheb ib zaug xwb.
nws tsuas yog qheb rau thaum lub xyoo laus tas xyoo tshiab tawm tuaj xwb."
thaum nws hais tas li no, nws mus dua hauv tsev lawm.
lb pliag jhis xwb nws tawm plaws rov qab los.
nws hais tias, "tej zaum yuav yog li ib me pliag cov ntaub ntawv thiaj li yuav tiav.
wb nee mus lawm sab pem lub qaum tsev no thiab saib lub tiaj kaw neeg."

thaum wb tau mus txog ntua rau ped, kuv jia dheev rov rau sab nraud ua li cas pom ib lub tiaj tawm plua tshauv tog luaj gaus li ob daig teb sib puab.

hauv lub tiaj no muaj neeg sawv thoob tag nrho ib nrab tiaj ua ib leej, ib leej.

cov sawv nyob sab nram qab ib leeg ntoo ib lub kaus mom lev.
ntawm cov neeg no hauv ntej sawv ib lub sam thiaj txij gaus ib tawm neeg thiab saum lub sam thiaj no muaj ob tug dev ntxhuav dub nciab luaj gaus li ob tug heev nyuj jia joov tuaj mus rau cov neeg raug txim no.
daj teg tau hais tias, "cov neeg no yog neeg muaj txim nyob rau ntiaj teb, thiab thaum lawv nyob rau hauv lawv tsis tau them lawv lub txim.
thaum lawv los txog rau ntawm no, lawv mam li them.
leej twg los tom qab ces pib sab tom ub tod tuaj mus.
koj saib seb cov sawv ze rau sab ntawm wb no yog cov xub tau los nyob ntawm no ntev lawm, thiab lawv twb yuag heev lawm.
cov tau kaus mom ntoo nyob rau sab nram qab nrad yog cov raug txim sib.
lawv cov nrad tau nyob hauv nod tsis ntev.
nws muaj tej tus tau nyob ib lub caij ntuj zeeg xwb.
cov neeg no yeej tsis muaj leej twg yuav khiav dim ntawm ob tug dev ntxhuav no li."

nws tau hais ntxiv tias, "cov neeg no muaj ib txhia tau gag los nyob rau hauv no them lawv lub txim, thiab lawv cia li tawm tsis tau rov mus li lawm, tab sis cov no yog cov raug txim hnyav thiab loj heev xwb."
daj teg rov qab tau hais ntxiv tias, "lub tiaj kaw neeg no lawv muab hu ua tiaj lim neeg."
yog li no, wb tau nyob ntawd ib me jis ntxiv thiab wb thiaj li tau nqes rov qab los rau sab tsev nram no lawm.

sij hawm wb tau los txog rau nram no, daj teg tau hais tias, "koj nyob nod tos kuv.
kuv sim rov qab mus lawm hauv seb lawv xyuas koj cov ntaub ntawv li lawm."
nws thiaj li mus lawm, thiab kuv tau sawv rau ntawd tos li neeg haus tas ib tug luam yeeb.
daj teg thiaj li tawm hauv tsev los.
nws hais kom wb mus lawm tim lub rooj vag zeb.
wb mus sawv tus kiag xwb thiab ua li cas hnov nrod sawg thiab lub rooj vag zeb thiaj li qheb plho.
wb gag kiag dua sab tod lawm.

tshwm plaws rau sab tod, kuv jia nws zoo yam gaus li tawm rau ib lub ntuj tshiab.
muaj neeg nyob blawg ntia tawm tej.
cov neeg tod tsis zoo li cov nyob rau sab tom wb tau tuaj dhau.
lawv cov neeg no hnav ib hom tsoos xwb; tsoos dawb tag nrho thiab hluas ib yam gaus.
tsis hais tus poj niam los txiv neej yeej zoo gauj zoo nraug txhua txhia tus.
kuv tau tig loo los mus saib rau ntawm kuv sab laug; nws muaj ib lub tsev sawd rau ntawm qaum kev nyob muaj tsib raus tus neeg rau hauv.
sij hawm wb tau mus nti gaus ntawd, ib ntxhais thiaj li tau sawv tsees los coj daj teg wb kev.
nws tau coj wb mus dhau plaws rau tom qhov yuav nqes hav.
nws hais rau wb tias, "neb yuav mus tsis dhau qhov no lawm nrad lawm.
tus neeg twg yuav tau mus dhau nws yuav tsum tau da rhawv dej no tas thiab yuav tau mus jib lawv lawm nram lub tsev nram tus ntug dej dub nrad tas; lawv thiaj li yuav txheeb neb cov ntaub ntawv thiab muab goj rau neb caij hla tus dej dub nrad mus lawm sab tid."
nws hais ntxiv tias, "daj teg, koj mas yuav da tau hub dej no, tab sis koj tus khub yuav da tsis tau.
yog nws da neb yuav tsum rov tsis tau neb txoj qub ke thaum neb tau tuaj lawm.
neb yuav tau mus txoj uas sawv daws yuav rov lawm ntiaj teb xwb."

daj teg hais rau kuv tias, "kojn rog tus muamn on yobn tawmn o tos kuv.
cia kuv mus lawmn ram lub tsev nrad seb lawv puas puas yuav kam wb hla dej lawm sab tid."
thaum daj teg mus dhau plaws lawm, tus ntxhais ntawd thiaj li tig loo los hais lus rau kuv.

nwsn ug kuv tias, "koj be hu li cas?"

kuv xav tau tias, "daj teg twb hais tias kom kuv tsis txhob hais lus li no, jhe kuv yuav tsum tsis tebn ws."

nws rov hais ntxiv tias, "neb tuaj dhau qhov koj hais tsis tau lus lawm.
nyob rau sab no, koj hais lus los tsis ua li cas lawm."
yog muaj li no lawm, kuv thiaj qhia kuv be rau nws, thiab kuv thiaj li tau nug nws be seb hu ua li cas?

nws qhia tias, "kuv be hu uayaj tsiag lis."

kuv nug ntxiv tias, "koj twb ua hauj lwm ntawm no hov ntev lawm?"

nws teb tias, "kuv nyuam qhuav los rau ntawm nod tau ib xyoos xwb.

lawv cia kuv ua hauj lwm nod vim rau qhov hais tias lub sij hawm kuv tau sawv kev los ntawd yog muaj neeg yuam kom kuv los xwb thiab thaum kuv nyob rau hauv ntiaj teb, kuv tsis tau muaj txij gawm.
ces yog li no, kuv yuav tsum tau nyob qhov nod tos kom los ib tug neeg tsis muaj khub li kuv los txog.
wb mam li sib ua khub mus yog hais tias wb ob leeg sib yeem.
tag nrho peb cov tau los nyob ntawm nod yeej puav leej tsis muaj khub tag nrho."
nws nug kuv tias, "vim li cas daj teg ho coj koj tuaj txoj kev no?"

kuv teb tias, "kuv tsis paub."

kuv tig jia ntawm kuv sab laug nrad muaj ib txog kev thiab pom neeg los sib nrhav dua tom lub tsev nyob rau tom ntej tod lawm.
kuv nug yaj tsiag lis tias, "cov neeg nrad ho yuav mus lawm qhov twg?"

nws teb tias, "cov neeg nrad yog cov yuav mus xyuas ntiaj teb.
lawv mus rau tom lub tsev tod thiab mus ua ntaub ua ntawv tiav thiab seb lawv yuav mus hov ntev li lawv mam li rov qab los?
'' kuv nug tias "ua lawv yuav pub mus nyob hov ntev li mam rov los?"

nws teb tias, "muaj tej tus mas mus li ib lub caij nyoog xwb twb rov qab los lawm thiab muaj tej tus mas kuj yuav mus li ob peb lub caij nyoog.
nws hais ntxiv tias, "nyob rau sab no lub sij hawm mas sai sai xwb tab sis nyob rau sab tom koj tau tuaj tod nws yog ib caij nyoog ntev kawg."

kuv nug tias, "y og li no txhua txhua tus neeg nyob ntiaj teb ces muaj ntaub ntawv cia rau ntawm lub tsev no tag huv si."

nws teb tias, "koj xav mus xyuas koj li los tau tab sis kuv xav koj tsis txhob mus xyuas yuav zoo dua.
vim rau qhov hais tias tam sim no yog koj tuaj xwb; nws twb tsis yog koj los, thiab nw yog daj teg coj koj tuaj xwb.
kuv xav koj tsis txhob mus xyuas yuav zoo dua rau koj."
thaum nws hais tas lino thiab daj teg thiaj li rov qab los txog.
nws hais tias, "lawv tsis kam wb mus ntxiv lawm, ces peb mus xyuas lub tsev tod ib pliag tso wb mam li rov qab mus."
peb thiaj li tau mus rau tom lub tsev uas yaj tsiag lis tau hais qhia rau kuv tias yog lub tsev ua ntaub ntawv tuaj mus xyuas lawm ntiaj teb.

sab tom cov neeg gag mus no mas muaj ib lub qhov rooj xwb tab sis sab tom ub tod tawm ob lub qhov rooj.
cov poj niam tawm lub sab pem toj zog thiab cov txiv neej tawm lub nram hav zog.
tawm plaws ntawm ob lub qhov rooj no mus kiag rau ntawm ob tug zoo gaus li ob tug ciav dej uas dej ntws sis dug thiab muaj cov me nyuam goj nyob ntawd tos.
lb tug neeg mus txog ntua ntawd thiab nee hlo rau hauv goj, ces goj ntab yuas ploj ntais dua sab tod lawm.
dua sab tod lawm ces tsispom xyov zoo li cas lawm.
peb tau mus nyob rau ntawd saib ntev li neeg noj tas ib pluag mov.
peb thiaj li tau rov qab los rau saum lub rhawv dej uas yaj tsiag lis wb tau nyob tos dag teg.

thaum tau los txog rau saum no lawm, yaj tsiag lis tau hais tias, "kuv kuj xav kom neb tau dhau qhov no mus lawm tus dej dub sab tid kawg, tab sis tu siab ntau, tuam yuav mus tsis tau.
daj t eg, koj ua siab coj nws rov qab mus."
daj teg nug tias, "nyob rau ntawm no puas muaj lwm qhov chaw rau tuam mus saib ntxiv lawm?"

yaj tsiag lis teb tias, "tshuav lub tsevp ed xwb, tab sis kuv tsisp aub tias lawv puas yuav pub neb mus xyuas sab hauv?
peb sim mus nug seb lawv puas kam."
peb thiaj li tau nee mus rau pem lub tsev ped.

peb mus txog ntawm qhov rooj, yaj tsiag lis nrog lawv tham tham tas, thiab nws tig los hais rau wb tias, "tau kawg, tab sis tsis pub peb mus nyob ntev hauv."
nws hais ntxiv tias, "hauv lub tsev no yog lub tsev uas los mus hais cov plaub ntug uas cov neeg tau tuaj muaj teeb meem nyob rau hauv ntiaj teb.
thaum neb tuaj txog nraum plas toj nraud, neb twb taupom ib co neeg nyob nram ntav toj noj txiv ncaim toj tos hais lawv tej teeb meem kom tiav thiab thiaj li yuav tau kev dhau mus."

kuv nug nws tias, "yog muaj teeb meem no teeb meem zoo li cas?"

nws teb tias, "teeb meem xws li tau ua txhaum ntiaj teb txoj kev cai lij choj luag tau muab los mus feem tseg.
lb txhia mas yog tsis tau txog lawv iub sij hawm los muaj neeg cia li tau quab yuam lawv los lawm xwb.
lawv cov no tau los txog rau ntawm lub tsev sab tom neb tau gag tuaj tod, thiab lawv tsis zoo siab ces hauv lub tsev ntawv tseem ua ntaub ua ntawv mus caum cov uas tau quab yuam lawv los ntawd nee tuaj sib hais lawv cov teeb meem.
lb xyoos twg mas tsuas pub hais ib zaug xwb."
thaum nws hais tas no, peb thiaj li tau gag mus lawm sab hauv tsev.
sab hauv lub tsev no muab kem ua plaub chav.

ob chav sab tom ub mas xov phab ja thaiv zoo zoo lawm tsis pom sab hauv xyov zoo li cas.
ob chav puas tom qhov rooj peb tau gag mus no, txawb cov rooj ua ntaub ntawv muaj li rau xya yim lub rooj nyob ib chav twg.
nws muaj tib neeg ua hauj bhoo ntxuas.
yaj tsiag lis hais tias, "tom ob chav tod yog ob qho chaw hais plaub."
thaum peb tseem sawd ntawd pom tawm ob peb tug neeg ntawm chav pem toj los.
tawm ib tug mas yog cov neeg txom txom nyem nyob rau nraum plas toj thaum wb tau tuaj nraud.
muaj ob tug nyob ntawm lub rooj ze rau ntawm lub qhov rooj thiaj li coj tus ntawd mus dua pem lub rooj ntawv txawb rau pem kawg gaus sab phab japed.
yaj tsiag lis hais tias, "tus tod tej zaum nws cov plaub ntug tau hais tiav lawm, lawv thiaj li coj nws mus kiaj ntaub ntaub ntawv."
tas li no ces peb thiaj tau tawm hauv lub tsev no, thiab thaum peb tau los txog rau ntawm lub rhawv dej.
daj teg rov qab mus hais lawv dua ib zaug saib lawv puas kam wb hla dej mus lawm sab tid.

kuv nug yaj tsiag lis tias, "thaum nyob rau tom ub tod, koj nyob sab teb chaws twg?"

nws teb tias, "kuv nyob rau yaj ces teb tsim meej uas niaj hnub no muaj cov neeg zoo li koj nyob, thiab lawv tseem muaj tsov muaj nrog ntxov hnyo rau niam txiv pej xeem sawv daws."
nws hais ntxiv tias, "kuv li mas tseem tshuav li ntau lub caij nyoog mam li txog kuv lub sij hawm los."
wb kuj tau tham ntau tsav ntau yam ntev mus lawm.
daj teg thiaj li tau rov qab los txog, thiab nws hais tias, "tu siab ntau.
lawv yeej tsis kam rau wb mus li yog li no, wb yuav tau rov qab thiab wb tsuas tuaj txog li no xwb."
kuv sawv tsees thiab tig loo mus hais rau yaj tsiag lis tias, "kuv zoo siab tau tuaj jib koj thiab ua tsaug rau qhov koj muab koj lub sij hawm los coj wb mus xyuas qhov txhi chaw nyob rau ntawm no."

yaj tsiag lis teb tias, "zoo siab tau jib thiab paub koj.
koj rov mus yog hais tias txog caij koj los tej zaum wb tseem yuav rov qab sib jib dua rau ntawm no thiab yog muaj txoj hmoo wb tseem yuav tau ua ke mus hla dej thiab mus lawm ceeb tsheej ntuj."
thaum nws hais cov lus no, kuv jia nws hais luag nyav.
nws lub jej muag dawb pawg mos nyoos los phim rau cov plob hau dub nciab bhau bog los txog ntua rau hauv nws lub duav.
nws tseem hnav cev khaub ncaws los mus phim rau nws lub cev thiab los lus.
zoo yam gaus li kuv jia nws tsis paub pov khawv li.
thaum nws hais tas ntawd, peb thiaj li tau ua ke los rau tom lub rooj vag zeb uas yog wb txoj hauv kev yuav rov qab los.

thaum los txog rau tom no, kuv hais rau nws tias, "jib koj dua rau lwm lub sij hawm, yaj tsiag lis."
yog li no, peb thiaj tau tuav tes sib ncaim.

nws hais rau daj teg tias, "ua tsaug rau koj siv koj lub sij hawj tau coj tuam tuaj txoj kev nee mus ceeb tsheej ntuj no, thiab kuv tu siab ntau rau qhov tias neb tsis tau mus kom txog li koj lub siab xav."

daj teg teb tias, "zoo siab tau tuaj txog ntawm nod thiab ua tsaug ntau rau qhov koj tau pab coj wb ncig xyuas ntawm no.
wb mus lawm.
mam nyob koj."

yaj tsiag lis thiaj cev loo tes tuaj tuav kuv tes thiab hais rau kuv tias, "tuam mus zoo koj dua.
kuv xav wb yuav tau sib jib dua."
kuv rov qab pom nws lub jej muag luav nyav dua.
yog li no, nws ua rau kuv xav tau tias sim neej no kheev lam kuv lam tau nrog nws nyob ua ke, jhe yuav zoo kuv lub siab tsis txawj tas.
twb tsis yog nws lub cev xwb ho, nws los lus yuav tuaj ntxim kuv lub siab tas baum li no.
nws zoo gauj tshaj plaws, uas kuv yeej tsis tau pom thiab paub ib tug neeg yuav zoo gauj baum li yaj tsiag lis li.
nyob rau hauv kuv lub siab, kuv xav tau ntau yam yuav los mus hais rau nws, tab sis kuv xav tau tias lub sij hawm yuav tsis pub los hais cov lus xav tau no.
yog li no, kuv thiaj li cev tes mus tuav nws tes thiab hais rau nws tias, "tus muam, yaj tsiag lis, kuv lub sij hawm tuaj nyob tsis raws li lub siab xav.
kuv jib koj dua rov rau lwm lub sij hawm.
wb sib jib dua."

nws teb tias, "mam mus koj, tuam.
tej zaum wb tseem yuav sib jib ntxiv."
thaum ntawd lub rooj vag zeb twb qheb lawm, wb thiaj li gag kiag los.

thaum wb tawm rov rau sab tom no, daj teg hais rau kuv tias, "koj nyob nod tos kuv.
kuv mus nug seb lawv puas muaj neeg rag goj huab goj cua xa ntawv mus lawm ntiaj teb.
yog muaj no ces wb nrog lawv mus thiaj li sai."
nws mus lawm ib me jis, thiab nws thiaj li los.
nws hais tias, "lawv yuav mus ib lub tsis ntev no thiab yuav mus ze rau ntawm qhov chaw wb tuaj.
los wb mus lawm tod."
wb txawm mus nyob tod tos.
wb tos ib me chim.

nws hais rau kuv tias, "peb mus saum lub goj no tej zaum koj yuav jhai.

kuv muab koj pav qhov muag koj thiaj li yuav tsis jhai."
yog li no, nws thiaj li muab kuv pav qhov muag thiab thiaj li coj peb mus rau saum lub goj huab goj cua ntawd.
kuv hnov doog daws ob peb zaug xwb.
daj teg txawm hais rau kuv tias txog lawm, thiab nws thiaj muab kuv coj nqes kiag saum goj los.
sij hawm nws daws tau kuv qhov muag ces lub goj huab goj cuas ntawd twb ya thaum twg lawm.
kuv tig saib ua li cas wb twb rov qab los txog rau ntawm ob txog kev los sib txhuam es txoj sab tod neeg los mus coob.
tseem pom neeg los ua dug dam baum gaus li thaum wb tau tuaj.
wb thiaj li los dua tom qhov chaw wb tau tuaj no lawm.

thaum wb tau los txog rau ntawm lub tsev pheeb suab thiab ob tug neeg zov tsuam tob ntawd, lawv cia qheb tsuam tob rau wb thiab wb cia li ncaj qha los mus rau ntawm lub qhov rooj thaum wb tau tawm tuaj ntawd.
thaum wb tau los tawm rau sab tom no uas daj teg tau khi nws tus nees nog zaub rau ntawm ib sab qhov rooj ntawd, nws tus nees tseem nyob ntawd.
daj teg xa kuv los rau nram tsheb no.
nws tau hais rau kuv tias, "tuam, kuv xav tau tias tej zaum koj yuav pom tej qhov uas koj tsis tau pom dua, thiab koj yuav jib kev lom zem thaum wb mus no."
nws hais ntxiv tais, "koj tsis txhob lam nco nco yaj tsiag lis.
koj nco tsis tau.
wb tsuas sib jib li no xwb.
kuv rov qab mus lawm" kuv teb nws tias, "txoj kev koj tau coj kuv mus los no yog ib txog kev ua zoo mus ua si kawg gaus.
ua koj tsaug ntau ntau rau koj lub sij hawm tau coj kuv mus ua si."

daj teg teb tias, "tsis ua li cas, tab sis kuv xav jhe koj lam nco nco yaj tsiag li xwb."

kuv teb nws tias, "yaj tsiag lis yog ib tug ntxhais zoo gauj kawg uas kuv tsis tau pom dua, thiab kuv yeej xav kom tau nrog ua ke kawg."
wb thiaj li tuavtes sib ncaim.
kuv thiaj li tsim dheev nruab dab ntub los thaum kuv hnov daj teg nyem kiag kuv txhais tes.
kuv sawv tsees los zaum ntua ua li cas lub ntuj nyuam qhuav kaj vog thiab hnov tus puav noog quaj zom zaws tom tej tuaj.
kuv thiaj xav tias, "tsis yog nag hmo kuv pw ntawm no ib hnub ib hmos ho."
kuv saib ua li cas kuv qhov khoj noom thiab poom dej tseem nyob zoo zoo rau ntawm lub rooj sab ntawm kuv ib sab ntawd.
kuv saib kiag kuv lub moos ua li cas twb tawm hnub monday lawm.

kuv muab kuv lub tsheb nraub cav thiab kuv tawm mus ncig ib lwm rov qab los.
thaum no kuv hnov plab tshaib zuj zus tuaj.
kuv thiaj li los tsev lawm.
