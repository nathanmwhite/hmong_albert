lub neej cob fab
tsis hais nyob rau ib lub teb chaws twg li thiab tsis hais nws txoj kev
cai hauv txawm yog ywj pheej los koom tshaj, cov neeg hauv lawv yuav
tsum tau muab faib ua ob pab. ib txhia nyiam mus sab xis, ib txhia nyiam
mus lab laug. cov nyob haus nruab nrab yog cov tsawg. nyob rau hauv lub
teb chaws nplog ua ntej thaum nws tseem coj kev cai ywj pheej los kuj faib ua ob
pab neeg ib yam. tom qab nws coj txoj kev cai koom tshaj lawm los, nws
tseem faib ua ob pab thiab. pab tau faib ntawm koom tshaj mus lawm thiab
niaj hnub no uas lawv pheej tseem los tua txoj kev koom tshaj no nyob rau
hauv lub teb chaws nplog no yog cov cob fab.
ib txij li xyoo 1975 uas hmoob tus nom loj tshaj plaws nyob rau lub teb
chaws nplog, vaj pov tau khiav tawm hauv lub teb chaws, thiab tau mus thaib
teb lawm, hmoob muaj ib pab yog cov tsawg tau khiav mus ua cob fab nyob
rau lub roob siab tshaj plaws hauv teb chaws nplog, phuvbiab. tus coj pab
hmoob cob fab no yog zoov zuag hawj. lub npe cob fab no twb tshwm sim
thaum rog paj cai lawm. yog li no, thaum 1975 hmoob yuav tau rov qab siv
dua.
thaum lawv pib mus ua ua cob fab, lawv kuj tsis muaj coob tab sis tau
ib ob xyoos tom qab no hmoob cov uas thev thiab tsis nyiam txoj kev cai koom
tshaj ntawd thiab kuj ho tsis kam khiav los mus caum vaj pov qab rau thaib
teb kuj tau mus ua cob fab nyob rau hav zoov hav tsuag rov qab los mus tua
lub teb chaws thiab txoj kev cai koom tshaj. lub neej mus ua cob fab nws tsis
yog yuav yooj yim. nws txom nyem kom kawg nkaus siab. tej kev txom nyem
no, qhov ib, yog kev noj kev haus, ob, yog kev tsis muaj vaj muaj tse nyob,
thiab peb, yog kev mob kev tuag thiab tsis tas li ntawd lam mus ua cob fab
xwb muaj ib txhia twb tsis muaj riam phom zoo thiab ntau li yav thaum vaj
pov ua rog nyab laj.
kev txom nyem ntawm kev noj haus mas muaj mus li no thaum pib
cov cob fab no kuj tseem ua tau teb mov noj thiab los mus muab hmoob tej
blej uas hmoob ua tau tsheej tshab cia, thiab lawv tau khiav los dua thaib teb
tas lawm mus noj. tab sis tau ob peb xyoos tom qab no lawm, nyab laj kuj tau
tuaj muab tej qub nplej no hlawv pov tseg tas thiab pom hmoob cob fab ua teb
mov noj rau qhov twg lawv caij dav hlau tuaj muab lawv tua thiab luaj lawv
tej teb npleg. thaum muaj li no lawm, cov hmoob cob fab kuj tau mus khawb
qos daj thiab nrhiav txiv hmab txiv ntoo los mus noj cawm txoj sia. thaum
tsis muaj qos daj rau lawv khawb awm, lawv kuj tau mus khaws qos npua los
ua noj. txog thaum lub sij hawm zoo li no, muaj ib txhia kuj tshaib dhau
thiab nrhiav tsis tau noj thiab lawv kuj tsis pom qab ke yuav los mus rau
thaib teb. lawv cov no tau txiav txim siab rov qab mus thawj nyab laj lawm.
cov tau mus no cov txiv neej ib txhia kuj raug nyab laj coj mus kawm
kev cai lawm. ib txhia tau mus lawm tau ntau xyoo kuj rov qab los, muaj ib
txhia kuj tsis rov qab los li lawm. cov uas yeej tawv qhawv yoo tshaib yoo
nqes ua cob fab kuj raug nrog nyab laj sib ntaus sib tua tawg mus rau qhov
txhi chaw puv ntua rau pem tej toj roob siab uas nyab tuaj tsis txog. zaum ua
nyab tau tua cov cob fab tuag coob tshaj plaws mas yog tua nyob tsua yawj,
zaum no yog nyab laj tua phom loj ze rau hauv moos loob tuaj mus tas lawv
mam li tso cov tub rog nyab laj nee tuaj.
hais txog kev nyob rau hav zoov hav tsuag tsis muaj vaj muaj tsev
nyob mas txom nyem kawg thiab tseem hais txog thaum lub caij ntuj nag thiab Â·
mas haj yam tseem txom nyem dua. thaum ntej ib txhia hmoob cob fab kuj
muaj tsev nyob tab sis tom qab nyab laj tau tuaj muab lawv tej vaj tse hlawv
tas, lawv kuj lam tau lam ua tsev pheeb suab nkaum rau tom tej hav zoov li
lawm xwb. tsis tas li ntawd, yog nyab laj pom lawv tej tsev nyab laj kuj tuaj
tua lawv thiab muab nyiag hlawv pov tseg kom tas.
kev mob thiab tuag mas yeej tsis hais li, cov raug mus sib tua raug tuag
los kuj muaj tab sis mas muaj tsawg. cov uas yoo yoo tshaib tsis muaj khoom
noj tuag los kuj muaj lawm hov ntau. cov uas mob tsis muaj dej tshuaj los
kho thiab ho tau tuag lawm los kuj muaj lawm hov coob. ib txhia ntawm cov
tuag no, lawv kuj tau muab los pam me ntsis raws li kab ke hmoob ib txwm tau
ua los mus. nws muaj ib txhia, kuv cia li tuaj yam nkaus li tej tsiaj tuag rau tom
tej thiab xwb.
lawv cov tau mus ua cob fab no pab nyob rau saum roob phuvbiab kuj
txom nyem thiab los lawv ho tsis raug nyab laj tua lawv tuag ua pawg ua lug
rau tom tej, thiab lawv mov noj ho yuav khees zog lwm pab cob fab nyob rau
hauv lub teb chaws nplog. tab sis cov nyob rau saum lub roob no, yog cov uas
tsis tau kev khiav los mus rau thaib teb li lwm pab lwm pawg.
tam sim niaj hnub no cov cob fab no, lawv kuj tseem nyob quj qees
rau hauv lub teb chaws nplog thiab. cov coob tshaj mas yog cov nyob rau yaj
ces teb tsim meej uas nyob ze rau thaib thiab nplog dam teb rau lub xeev
xasnyasbusli. lawv pawg no tus tswj hwm yog paj kaub hawj. lawv pawg no,
lawv coob heev lawm. lawv nyob tau ua zej ua zos zoo yam nkaus li tsis muaj
dab tsi. nyab laj kuj tsis muaj cuab kav yuav tuaj tua lawv thiab muab lawv
tej vaj tse hlawv li lawv pab nyob rau hauv lub teb chaws nplog. lawv pawg no
nyob tau ywj siab me ntsis vim rau qhov hais tias lawv nyob rau ntawm nplog
thiab thaib ciam av; ces lawv yuav mus sab twg los mus tau. ntxiv mus
ntawd, lawv pab no kuj muaj ib lub xov tooj cua lawm.
tsis paub .tias lub neej cob fab no yuav ua mus txog hnub twg thiab
thaum twg li. tam sim no nyob rau hauv united nations lawv kuj tau hnov
thiab pom txog cov cob fab no lawv lub hom phiaj lawv yuav ua mus li cas
lawm. yog li no, kuj muaj ntau lub teb chaws kuj tau tso neeg tuaj ntsib lawv
thiab nrog lawv tham txog ntawm lawv tes hauj lwm. tsis tas li ntawd, kuj
muaj lub puav teb teb chaws kuj pab nyiaj thiab khoom qab rooj tuaj mus rau
lawv lawm thiab; tab sis qhov poob siab loj tshaj plaws, vim tam sim niaj
hnub no nyob rau lub ntiaj no tsis muaj ib haiv neeg twg yuav nyiam thiab
txaus siab los mus muab riam phom los mus hais kev ncaj ncee pub rau neeg
ntiaj teb lawm. lawv rab tuam phom loj tshaj plaws yuav tua yeej txoj kev tsis
haum xeeb ces yog kev lag luam lawm. yog li no, los rau xyoo 1997 no lub npe
cob fab thiaj li zoo yam nkaus li cov ntsev tsuag zog lawm.