lub neej tas los
lub neej tas los nyob rau pem roob pem hav mas yuav tau mus ua liaj
ua teb tas mus li. tsis hais lub caij ntuj nag, ntuj sov, los sis puas ntuj no los
yeej yuav tau mus dua tom teb lawm xwb. ua teb heev tas baum li no los
muaj yim puav neeg kuj tseem tsis muaj noj muaj haus thiab hnav. lub neej
tseem poob qab. yog ua li cas lawm? peb kuj tsis muaj leej twg yuav teb rau los
lus nug no thiab.
lub neej txawm nyob rau pem roob pem hav tsuas muab tib lo lus hais
tias, "rau rau siab ua teb thiab ua teb kom dav dav, kev noj kev haus yuav
muaj mus kom kav thiab kev hnav thiaj li yuav tsis tu." yog hais tias leej twg
tsis muaj siab los mus ua teb ces tus ntawd lub neej kawg yuav poob qab. nws
yuav caum tsis cuag luag.
muab lub tsiab peb caug noj tas, cov muaj teb yeeb yuav tau mus pib
yeeb hlais thiab yos teb bleg yuav mus baj luaj. thaum lub peb hlis tuaj, muab
teb bleg luaj tso tseg tas, ho tig rov los mus rau tom teb pob kws. thaum muab
teb bleg hlawv tas, lub caij no twb yuav txog lub caij cog pob kws, taub thiab dib
vim rau qhov hais tias nag twb yuav los.
tsib hlis tuaj noob qoob noob loo muab cog tas rau nruab teb, tej zaum
cov blej tseem tab tom cog los yuav cog. thaum no pob kws, dib, thiab taub
twb fab fab zoo mus dob nroj lawm. cog blej tas yuav mus dob blej tib yam.
yog hais tias tej noob blej tuaj tsis zoo tseem yuav tau mus cog dua rau. nyuaj
siab kawg lub neej siv lub dag lub zog xwb.
xya hli tuaj yog lub caij ntuj nag. nws los nag xya hnub xya hmo. yuav
mus muab zaub nyuj, nees, buas mas yeej tiv nag mus xwb. mus lib lib av gos,
av tseem tom tom ko taw o cuag li cas. thaum no lawm tej taub twb pib txi
txiv thiab pob kws blaum thiab pob kws cauj twb siav zoo ntais los ci thiab hau
noj.
cuaj hli ntuj tuaj, ntuj nag pib tu thiab pob kws pib daj thiab taub laus
tas zoo ev los rau tim tej kaum tsev. lub caij no teb yeeb twb pib luaj thiab
yuav mus faus teb yeeb. lub caij no cov zos loj, neeg zej zog pauv zog ntws
mus faus teb yeeb. nws kuj lom zem kawg. lub caij no cov teb bleg fab, ib co
tseem yuav mus dob blej tom ob thiab peb los sis puas las blej. thaum faus teb
tas yuav mus tseb yeeb thiab ntais pob kws los mus cia.
kaum ib hlis tuaj, blej caug pib siav thiab blej tag pib daj qab. cov teb
yeeb uas yog teb tab yaj yeeb twb yuav ua hau nab. cov teb bos yeeb tuaj siab li
ib do tej. cov teb muaj nroj yuav tau mus dob nroj teb yeeb dua. muaj yim
puav neeg twb noj mov blej tshiab lawm.
kaum ob hlis blej siav tas thiab mus hlais blej los mus pawv cia. yim
neeg muaj neeg teg twb muab blej ntaus thiab thauj los mus rau hauv tsev tas
mam li los mus baj lub tsiab peb caug. cov yim neeg tsawg tsuas yog muab
hlais tas thiab pawv cia xwb. sij hawm no cov teb yeeb uas yog teb tab yaj, yeeb
twb tawm qho lub. lub caij no
yog lub caij los mus baj lub tsiab peb caug. yuav los baj dej, taws, zaub nyuj, nees, buas, tuav txhuv, thiab yuav los mus tuab ua tsiab noj.
nyob rau hauv zos mi nyuam tub sib yaum tej boj tuaj mus ntaus tub lub rau tom tiaj.
cov poj niam los khees aws tej tsoo yuav los mus hnav ua peb caug. 
