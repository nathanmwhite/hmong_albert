kev pab kho cancer hauv lub mis thiab ntawm ncauj tsev me nyuam (bcctp) bcctp tej zaum yuav muab tau medi-cal rau cov neeg tau nyiaj tsawg uas nyob hauv california thiab mob cancer hauv lub mis thiab / los yog ntawm ncauj tsev me nyuam.
yog hais tias tau tsis pom zoo muab medi-cal rau koj los yog koj tsis tsim nyog tau medi-cal ntxiv lawm los hauv koj lub nras (county) thiab koj mob cancer hauv lub mis thiab / los yog ntawm ncauj tsev me nyuam, qhia rau koj tus neeg saib xyuas txog kev tsim nyog (eligibility worker) (ew) hauv lub nras.
koj tus ew yuav xa tau koj mus rau tom bcctp.
ib tug kws tshwj xeeb saib xyuas txog kev tsim nyog (eligibility specialist) (es) hauv bcctp yuav hu los yog sau ntawv tuaj rau koj nug kom muab cov lus qhia ntxiv.
cov lus qhia uas thov txog ntawd yuav pab peb xyuas seb koj puas tsim nyog rau qhov kev pab cuam.
tej zaum koj yuav tsim nyog rau medi-cal los ntawm bcctp yog hais tias koj yog ib tug poj niam thiab muaj cov uas yuav tsum muaj nram qab no: tau mus tshuaj xyuas thiab pom tias yuav tau mus kho qhov muaj cancer hauv lub mis thiab/ los yog ntawm ncauj tsev me nyuam, rov qab mus kho cancer, los yog raug mob / muaj mob ntawm lub ncauj tsev me nyuam uas yuav pib mob cancer los ntawm every woman counts (ewc) los yog family planning, access, care and treatment (fam pact) qhov chaw muab kev pab; thiab yog ib tug neeg nyob hauv california; thiab muaj hnub nyoog qis dua 65 xyoos; thiab yog neeg xam xaj hauv teb chaws mes kas los yog muaj ntawv tuaj nyob teb chaws no (immigration status) tsim nyog; thiab tsis muaj lwm qhov kev tuav pov hwm them nqi kho mob suav nrog rau kev pab cuam kho tau txhua yam uas tsis muaj kev sib koom them tus nqi (full-scope no share-of-cost) medi-cal, los yog medicare; thiab tsev neeg cov nyiaj hli ua ntej rho se tawm, thaum lub sij hawm tshuaj xyuas thiab ntsuam xyuas seb tus mob yog dab tsi (diagnosis), nws nyob rau ntawm los yog qis tshaj 200 feem pua ntawm tsoom fwv qhov ntsuam nyiaj tau los rau cov uas tseem txom nyem (federal poverty level).
yog hais tias koj mus soj ntsuam seb puas mob cancer hauv lub mis thiab / los yog ntawm ncauj tsev me nyuam los ntawm ib qho chaw muab kev pab uas tsis yog nrog ewc los yog fam pact, tseem yuav xa tau koj mus rau bcctp.
koj tus neeg ua hauj lwm hauv bcctp yuav pab koj nrhiav ewc los yog fam pact ib qho chaw muab kev pab uas yuav qhia tau (conrm) koj qhov kev ntsuam xyuas seb koj mob dab tsi.
txawm yog tias koj tsis muaj tag nrho cov uas yuav tsum tau muaj saud los, tej zaum koj tseem yuav tau bcctp los ntawm ib qho bcctp uas yog xeev pab nyiaj.
qhov bcctp uas yog xeev pab nyiaj yuav pab tau koj txog 18 lub hlis rau kev mob cancer hauv lub mis los yog txog 24 lub hlis rau kev mob cancer ntawm lub ncauj tsev me nyuam.
qhov bcctp uas yog xeev pab nyiaj muaj rau cov txiv neej thiab poj niam, tsis hais seb kev tuaj nyob teb chaws no yog li cas.
yog xav paub ntxiv los yog muaj lus nug txog bcctp, hu rau 1-800-824-0088 state of california - health and human services agency department of health care services mc info notice 372 (hmo) (9 / 09)
