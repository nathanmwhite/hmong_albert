minnesota department of health ntaub ntawv qhia txog kev siv tshuaj ua kev phem 12 / 14 / 2005 anthrax communications office 625 north robert street po box 64975 st . paul , mn 55164-0975 ( 651 ) 201-4989 www.health.state.mn.us anthrax yog dabtsi ? anthrax yog ib yam kab mob tshwm sim los ntawm tej phaj nyaj . nws yuav ua rau koj mob li cas los muaj , nyob ntawm seb koj kis qhov mob ntawm los li cas . nws yuav ua rau koj cov nqaij mob / vos ( skin infection ) , lossis ua rau koj noj / nqos zaub mov tsis zoo . feem ntau zoo li uas " raug zaub mov lom . " lwm yam kev mob yog — " kev nqus " tau anthrax — tshwm sim tau thaum koj nqus tau cov pa kab mob . tej kev mob yuav siv li ntawm 7 hnub xwb ( feem ntau li ob rau tsib hnub ) tom qab uas koj raug tus kab mob no . qhov kev mob ntawd yog nyob ntawm seb mob hom twg : mob ntawm nqaij tawv ( cutaneous anthrax ) pib ua ib lub pob su su ntawm daim tawv nqaij . li ntawm 1 rau 2 hnub , nws sawv ua ib lub hlwv , ces cia li ua ib pob ua paug uas tsis mob li , thiab hauv plawv lub pob ntawd muaj ib lub qhov dub dub . tej zaum tej hlab leeg / ntsa ( lymph glands ) ze lub pob yuav o . kev mob ntawm daim nqaij yuav kho tau los ntawm kev xav tshuaj tua kab mob ( antibiotics ) . mob rau hauv cov nyhuv ( intestinal anthrax ) yog tsawg kawg . thaum pib mob ua rau yus yuav ntuav , tsis qab los noj mov , ntuav ntuav , thiab ua npaws . tom qab mob li ntawd tag ces yuav mob plab , tso quav tau ntshav , thiab lawv plab heev . siv tshuaj tua kab mob thaum ntxhov tseem ceeb heev yog tias koj mob rau hauv cov nyhuv lawm . mob vim nqus tau cov pa ( inhalation anthrax ) thaum pib zoo li tau khaub thuas ( hnoos hnoos , ua npaws , tej nqaij mob mob ) . cov kev mob no yuav mob li ntawm 2 rau 3 hnub , ces 1 rau 2 hnub tom qab yuav zoo li tsis mob lawm . ces cov mob no yuav rov qab mob tuaj , ua rau yus mob ntsws , ua pa tsis tau , thiab ib ce tuag tag . yog hais tias tsis kho , hom mob uas nqus tau pa tshuaj ( inhalation anthrax ) no yuav tsis zoo kiag li — yog tias tsis kho , kev nqus tau pa antrax yog ib yam xwm tsis zoo kiag li . feem ntau 90 feem pua yuav kho tsis tau . kev kho thaum mob hom anthrax xyoo 2001 no , cov neeg uas tuag vim kho tsis tau yog 40 feem pua . yus mob tau ( anthrax ) li cas ? thaum mob sab nraum cev nqaij daim tawv , cov kab mob anthrax sawv ua ib lub pob tawv tawv hu ua spore . thaum saw ua lub pob spore lawm , yuav tua anthrax nyuaj heev . cov pob no yeej muaj nyob rau tej av uas nws yeej muaj sia ntev ntev mus ntau xyoo . tsiaj txhu xws li nyuj , yaj , nees , thiab tshis yuav mob tau yog tias lawv tsuj tau cov av uas muaj anthrax no . neeg mob tau anthrax los ntawm kev tu / kov tej tsiaj uas mob , xws li kev khaw / sau tej tsiaj tej plaub lossis kov lwm yam ntawm tus tsiaj uas mob lawm , lossis noj tej tshiaj uas mob . feem ntau , cov neeg uas mob anthrax nyob rau tebchaws meskas no tsawg kawg . kab mob anthrax anthrax hmong  anthrax — nplooj 2 nyob rau lub sijhawm 2001 , neeg puav leej mob anthrax ntawm cev nqaij daim tawv thiab vim nqus tau pa anthrax los ntawm kev tuav tej ntaub ntawm ( mail ) uas raug tshuaj nphoo . kuj muaj kev txhawj xeeb tias , tsam cov pab anthrax no ho raug tso rau saum tej cua uas muaj neeg coob nyob . qhov no yuav ua rau neeg mob antrax vim lawv nqus tau cov pa lawm . koj kis puas tau los ntawm lwm tus neeg los ? tsis tau ! koj tsuas mob tau los ntawm kev nqus tau cov pa , kev noj cov tsiaj uas mob lossis kev uas lub pob ua paug ( spore ) ntawd chwv koj cov nqaij . cov neeg uas mob anthrax yeej kis tsis tau rau lwm tus . vim li cas thiaj xav tias tsam ho siv qhov no ua riam phom ( weapon ) ua rog ? lawv twb siv anthrax tam li riam phom ua rog thaum lub 10 hli xyoo 2001 , uas siv ntaub ntawv ( mail ) nrog cov tshuaj no kom kis tau ntau leej . 24 tus neeg tau kis cov tshuaj no thiab 5 tug neeg tau tuag lawm . kuj paub meej tias tebchaw meskas thiab lav xias tau xyaum kev siv cov tshuaj anthrax no los ua kev tiv thaiv tam li riam phom . ntseeg tau tias tej zaum lwm lub tebchaws yuav siv lub tswvyim no mus ntxiv . anthrax muaj tus yam ntxwv raws li chaw ua haujlwm hauv u . s . centers for disease control thiab prevention ( cdc ) kev nrhiav tsam siv los ua riam phom los ua rog ( bioterrorism weapons ) : txawm tias kis tsis tau ib tug rau ib tug los nws yog ib yam uas kis tau yooj yim qhov no yuav ua tau rau ntau tus muaj mob , suav kev uas ploj tuag coob heev nws yuav ua tau rau kom neeg ceeb loj thiab cuam tshuam kev sib xyuas yuav tau xyuam xim tshwj xeeb npaj tos tsam neeg siv anthrax los ua kev sib tua . kho puas tau anthrax ? mob hom anthrax twg los yeej siv tshuaj tua kab mob kho tau . tseem ceeb heev uas yuav tsum tau pib kom sai li sai tau . tej zaum yuav tiv thaiv tau tus kab mob no yog tias cov neeg uas mob mus kho sai . tiv thaiv anthrax puas tau ? kev xuas tshuaj kho kab mob thaum ntxov rau cov neeg uas tej zaum raug anthrax lawm yog kev tiv thaiv uas zoo tshaj plaws . kuj muaj tshuaj xav kom tsis txhob mob anthrax thiab , uas siv rau cov tub rog . yuav siv li 6 koob tshuaj los mus tiv thaiv thiab ib xyoo twg yuav tau rov xav dua ib zaug . tiamsis cov tshuaj xav no tsis muaj ntau thiab cov kws kho mob tsis muaj cov tshuaj xav no . li lwm yam tshuaj uas xav , yeej muaj tej yam uas tsis zoo . thiab kuj paub tsis meej tias lub sijhawm twg lossis qhov chaw twg yuav tau siv cov tshuaj xav , uas tsis muaj ntau no , los tiv thaiv kev tawm tsam . vim li ntawv , lawv thiaj li tsis pom zoo kom xav tshuaj rau pej xeem . kuv puas yuav cia tshuaj tua kab mob nyob ntawm tes — tsam ho tau siv ? tsis txhob cia ! yog koj noj tshuaj tua kab mob koj tus kheej yuav tsis zoo . tshuaj tua kab mob muaj ntau yam tsis zoo — piv xam li cov pojniam uas cev xeeb tub , menyuam yaus , thiab cov neeg uas tsis haum yam tshuaj tua kab mob no . yog siv cov tshuaj tua kab mob no ntau dhau lawm no , yuav ua kom muaj ib co " kab mob muaj zog " — uas yuav siv tshuaj tua tsis tuag .  anthrax — nplooj 3 koom haum kho mob ( public health agencies ) , tsev kho mob loj , thiab tsev kho mob me thoob plaws xeev menixautas yeej saib xyuas npaj tos seb puas muaj tej yam kab mob txawv — suav kev uas tsam muaj neeg siv anthrax tawm tsam tibsi . yog paub tias neeg siv tshuaj anthrax los ua kom neeg mob no , chaw ua haujlwm minnesota department of health thiab cov chaw saib xyuas kab mob kev nkeeg hauv zos yuav ua haujlwm ceev . lawv yuav xyuas seb cov neeg uas tej zaum raug cov tshuaj no yog leejtwg — thiab muab tshuaj tua kab mob rau lawv noj . puas muaj kev kuaj ( test ) seb puas mob anthrax lossis seb yus puas raug tshuaj anthrax ? kev xyuas seb yus nqus puas tau tshuaj anthrax no yog los ntawm kev kuaj seb puas muaj anthrax hauv yus cov ntshav , lossis tej dej hauv yus lub ntsws lossis tej chaw ua pa hauv lub nruab kev ( breathing passages ) . kev xyuas seb anthrax puas raug nqaij tawv no yog los ntawm kev kuaj thiab xyuas cov nqaij . yeej tsis muaj ib yam kev kuaj twg uas yuav qhia tau tias koj puas raug tshuaj anthrax . kuv yuav ua li cas yog tias kuv xav tias tej zaum kuv raug tshuaj anthrax lawm ? yog koj txhawj xeeb txog tej yam txawv txawv uas neeg ua , hu rau tub ceev xwm hauv koj lub zos . yeej tsis paub tseeb tias ua li koj puas raug tshuaj anthrax . tiamsis yog koj ntseeg tias koj raug tshuaj anthrax lawn — lossis yog koj txhawj xeeb txog kev noj qab nyob zoo ntawm koj tus kheej no — nrog koj tus kws kho mob tham . thiab yog koj nyuaj siab lossis nyob tsis tswm ntshai tsam neeg siv tshuaj ua kom neeg mob no , yuav tsum xav txog kev uas yuav mus nrog ib tug kws nyuaj siab tham . . 