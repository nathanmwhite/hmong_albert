minnesota department of health daim ntawv qhia txog tshuaj lom neeg (bioterrorism fact sheet) 10 / 8/2005 cov tshuaj " ricin " communications office 625 north robert street / box 64975 st.
paul, mn 55 164-0975 (651) 2 01-4989www.website.net ricin yog dab tsi?
ricin yog ib hom tshuaj txov tau neeg txoj sia.
nws yog tsim tawm los ntawm ib hom taum, uas siv ua cov roj " castor oil. "
cov tshuaj no muaj ua kua, ua hmoov, thiab ua tej lub dawb dawb ci ci.
cov " ricin " no neeg yeej tsis noj yuam kev yooj yim.
yog tshwm sim ces yuav tsum yog neeg siv coj los txo lwm tus txoj sia xwb.
cov " ricin " hais no yuav txov tau neeg txoj sia yog muab tso rau cov khoom noj lossis dej haus.
yog muab cov ua kua lossis ua hmoov ncuav rau saum huab cua los kuj yuav txov tau neeg txoj sia thiab yog nqus tau.
yog muab do ua kua, yuav nkag tau rau neeg tej tawv nqaij.
yog muab txhaj neeg los kuj txo neeg txoj sia tau thiab.
ricin muaj peev xwm txo tau tib neeg txoj sia tiam sis txhua tus raug ricin kuj yuav tsis tuag yooj yim.
qhov mob hnyav thiab tsis hnyav ntawd yog los ntawm seb raug cov tshuaj ntawd npaum cas thiab raug li cas los xwb.
cov tshuaj " ricin " nyob hauv khoom noj lossis dej haus yuav muaj peev xwm ua tau cov khoom noj muaj mob loj-xws li ntuav lossis raws plab.
yuav muaj teeb meem tau rau daim siab thiab ob lub raum.
yog teev tshuaj " ricin " loj txaus poob rau cov khoom noj yuav txov tau txoj sia tsis dhau peb hnub.
ib " milligram ricin " nyob rau hauv cov khoom noj xwb ces yeej txov tau ib tug neeg laus txoj sia lawm.
ib tug neeg uas nqus tau cov ricin no yuav pib hnoos tsis lig dua peb xuab moos tom qab.
cheeb tsam 18 rau 24 xuab moos ces yuav xeev siab, raw plab, mob tob hau thiab mob ib ce.
yog teev tshuaj nqus tau ntawd loj txaus, tus neeg ntawd yuav tuag li ntawm 36 rau 72 xuab moos tom qab — vim cov tshuaj ntawd txo lub plawv, cov hlab ntsha, thiab lub ntsws lawm.
yog thaum raug txhaj lawm, cov ricin no yuav pib txo cov leeg ib ncig ntawm qhov nqaij txhaj tam si ntawd.
ces tus neeg ntawd yuav tuag sai vim tej yam tseem ceeb hauv lub cev raug puas tsuaj tas lawm.
kev uas cov racin no yuav nkag tau rau tib neeg tej tawv nqaij yog ib yam uas yuav tshwm sim tsis yooj yim — lossis tuag tsis yooj yim.
yuav tsum yog twb muab tim ua kua lawm mas thiaj li yuav tshwm sim li no tau.
qhov mob hnyav thiab tsis hnyav ntawd yog los ntawm hom kua sib tim ntawd, thiab seb twb ho nkag tau rau tej tawv nqaij ntev npaum li cas lawm.
raug cov tshuaj " ricin " no puas kho tau?
niaj hnub no tsis tau muaj tshuaj kho kom zoo hlo, tiam sis kuj muaj kev kho.
kev kho yuav yog seb raug cov tshuaj no tau los li cas.
kev kho muaj xws li pab kom ua pa tau thiab muaj tshuaj txhaj rau txoj hlab ntsha pab.
tus twg raug cov tshuaj no nyob dhau tsib hnub tsis tuag ces kuj yuav zoo taus thiab.
tib neeg puas muaj peev xwm tiv thaiv kom txhob raug cov tshuaj " ricin " no?
niaj hnub no tseem tsis tau muaj kev tiv thaiv ua ntej kom txhob raug cov " ricin " no.
tseem cov taum hu tia " castor " ricin hmong cov tshuaj " ricin " — sab 2 niaj hnub kawm seb puas yuav muaj txoj hauv kev nrhiav tau cov tshuaj txhaj coj los tiv thaiv.
puas kis tau cov tshuaj " ricin " no los ntawm lwm tus?
kis tsis tau. "
ricin " yog ib hom tshuaj muaj taug xwb.
tsis yog ib tug kab mob muaj sia.
kis tsis tau rau lwm tus.
vim li cas thiaj xav tias tsam mu j neeg phem siv " ricin " los lom neeg?
cov tshuaj " ricin " no yeej muab coj los kawm siv ua tsov rog tau ze ib puas xyoo no lawm.
tsoom fwv asmesliskas yeej muab kawm puag thaum ua tsov rog ntiaj teb zaum ib los lawm.
tsoom fwv askiv thiab asmesliskas cov kws tshawb nrhiav (scientists) twb muab tsim tau ua foob pob (bomb) siv lub caij ua tsov rog ntiaj teb zaum ob lawm.
ib pab neeg tawm tsam tsoom fwv nyob xeev menisxaustas twb muab cov ricin no coj los siv tawm tsam tub ceev xwm thaj tsam 1990 lawm.
cov neeg iraq los yeej ntseeg taus tias lawv tsim tau foob pob siv cov tshuaj " ricin " no, thiab tseem muaj khoom pov thawj qhia tias pawg neeg al-qaeda tau siv cov " ricin " no lawm.
xyoo 1978, cov " ricin " twb raug muab coj los txhaj rau ib tug neeg bulgarian nyob rau london tuag lawm thiab.
cov " ricin " no yeej tsis tau raug muab coj los siv lom neeg, thiab tsis tau paub tseeb tias ua puas tau muaj tus muab cov tshuaj " ricin " no tso tawm ntau rau saum huab cua.
qhov neeg yuav siv ces ntshe yog siv rau tej chaw, xws li chaw caij tsheb ciav hlau, hauv tsheb npav, lossis tej khw muag khoom xwb.
qhov txhawj tsam cov neeg phem ho muab cov tshuaj " ricin " no siv los txov lwm tus txoj sia mas vim yog: pheej yig thiab tsim tau yooj yim tsis muaj tshuaj tiv thaiv tau muaj taug heev, muaj peev xwm ua tau neeg coob tuag taus yuav ua cas yog kuv xav tias kuv raug cov ricin uas hais no lawm?
yog koj ntseeg tau tias koj raug cov tshuaj " ricin " no lawm, hu rau koj tus kws kho mob kom sai li sai tau.
yog koj pom neeg nyob koj zej zog ua tej yam txawv txav, uas ntxim li yuav siv tej tshuaj " ricin " no los lom neeg, ceeb toom rau cov tub ceev xwm ntawm koj lub zej zog paub.
