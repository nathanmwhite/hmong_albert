ntshauv ntshauv yog dabtsi?
ntshauv yog ib hom kab uas tuaj yeem los nyob rau ntawm tib neeg tau.
cov kab me me tsim ua lawv lub tsev nyob rau ntawm tib neeg cov plaub hau thiab nqus ntshav.
ntshauv ua me nyuam tau sai, nws ntheg cov qe me me daj lis (hu ua qe ntshauv) nplaum rau ntawm cov hauv paus plaub hau.
tseem tsis paub tias ntshauv ua rau kis kab mob tau.
le ej twg thiaj muaj ntshauv tau?
txhua tus neeg tuaj yeem muaj ntshauv tau.
nws yeej zoo li tsis lo av li.
cov neeg feem ntau yeej tsis paub tias lawv muaj ntshauv los nyob saum taub haus yog lawv tsis pom cov qe ntshauv los tsis tus ntshauv.
yeej pom muaj n tshauv nyob thoob ntiaj teb, feem ntau yog muaj rau ntawm cov me nyuam yaus.
ib tug ntshauv los nyob saum taub hau tau li cas?
ntshauv tsis muaj tis thiab ya tsis tau los sis dhia tsis tau, tab sis tuaj yeem nkag los sis khiav mus los saum cov plaub hau tau ceev.
feem ntaus sib ntshauv los ntawm taub hau rau taub hau ntawm tug neeg muaj ntshauv.
nws tuaj yeem kis los ntawm kev siv khoom ua ke xws li cov zuag, cov rig plaub hau, lwm cov khoom khawm plaub hau, cov phuam so, cov tog hauv ncoo, cov kaus mom, thiab lwm cov khoom ntoo saum taub hau.
cov dev, cov miv, thiab lwm cov tsiaj yug hauv tsev tsis kis tau cov ntshauv tau.
cov yeeb yam muaj ntshauv los nyob saum taub hau yog zoo li cas?
saib cov qe ntshauv nyob ntawm txoj plaub hau uas nyob sab tom qab ntawm lub taub hau thiab lub caj dab thiab sab tom qab pob ntseg.
cov tshuaj tsuag plaub hau, tshuaj nplaum plaub hau, los sis tshuaj tsuag qhov tso yeej tsis cuam tshuam dab tsi rau cov qe ntshauv, uas ua rau nws plam tau yooj yim ntawm cov plaub hau; vim cov qe ntshauv yeej tuav ruaj khov rau ntawm cov plaub lawm.
ib qho yuav ua rau paub tias muaj ntshauv yog hnov khau rau saum taub hau, qee zaus pom muaj tawv nqaij taub hau hlaws los sis pom muaj pob xoo liab.
yog koj muaj lus nug txog kev tshuaj xyuas ntshauv, hu rau koj tus kws kho mob.
koj yuav tswj cov ntshauv li cas?
tuaj yeem siv cov tshuaj tua ntshauv uas yuav sab nrauv los (otc) los sis siv cov tshuaj uas yuav raws li daim ntawv sau yuav tshuaj (tshuaj tua ntshauv).
cov tshuaj tua ntshauv tau zoo muaj xws li: muaj muag raws o tc uas muaj cov tshuaj permethrin, ib hom tshuaj tua kab.
muaj ntau yam tshuaj pyrethrin-tshuaj-thiab lwm yam.)
nws kuj muaj nyob raws otc ntawv sau yuav tshuaj uas muaj cov t shuaj malathion.
ntshauv 2 nrog ntawm cov tshuaj tua ntshauv no, tsuas siv ib yam tshuaj xwb los yeej tua ntshauv tau lawm; txawm li cas los xij, yuav tsum tau siv tshuaj tua zaum thib ob ntxiv tom qab tua thawj zaug ntev li xya txog 10 hnub thiaj li tua tau txhua cov qe ntshauv tau tag.
vim ntau leej hais qhia tias kev siv tshuaj tua ntshauv uas yuav raws otc tsis tshua ntsim zoo, yog li ntawd yuav tsum tau ua tib zoo ua raws li cov lus qhia siv tshuaj tua ntshauv thiab tham nrog koj tus kws kuaj mob yog tua ntshauv tsis tuag.
yeej muaj lwm cov tshuaj tua ntshauv uas yuav los tua tau.
qee yam kev xaiv tua ntshauv ua piv txwm zoo li cas?
yuav tau siv cov tshuaj tua ntshauv uas yuav raws otc los sis siv cov tshuaj tua ntshauv raws li hais qhia.
txawm tias muaj cov nta ub ntawv qhia txog kev siv cov tshuaj no ntsim zoo tsawg los xij, kev hloov ntau yam tshuaj tua ntshauv yeej pab tau zoo, los sis thaum muaj kev txhawj xeeb txog tshuaj lom los ntawm kev tshuaj tua ntshauv.
minnesota lub tsev haujlwm saib xyuas kev noj qab haus huv tsis tuaj yeem qhia kom siv cov kev tua ntshauv no tau yog tsis muaj qhov ua pov thawj tias siv cov tshuaj no ntxim.
txawm li cas los xij, peb xav tias yog ib qho tseem ceeb uas yuav tau qhia txog qee yam kev tua ntshauv uas nquag siv.
cov tswv yim tua ntshauv uas muaj npe nyob hauv qab no yog cov tshuaj ua kom ntshauv ua pa tsis tau.
thaum siv, tuaj yeem siv tshuaj ua kom ntshauv ua pa tsis tau thiab / los sis ua kom ntshauv nyob tsis tau.
cov tshuaj kua nplaum petroleum (vaseline®) cov kua tshuaj mayonnaise roj (xws li roj zaub, roj olive, los sis roj mineral) cov lus qhia txog kev muab cov ntshauv thiab cov qe ntshauv tshem tawm los ntawm cov niam txiv los sis cov kws tua ntshauv tuaj yeem pab tau zoo los sis kev siv cov tshuaj yuav raws otc thiab cov tshuaj yuav raws li daim ntawv sau yuav tshuaj.
koj yuav tu ib puag ncig kom huv si tau li cas?
ntshauv tsis tuaj yeem muaj sia nyob rau ntawm tib neeg lub cev ntev dua ob hnub.
cov ntshauv yuav tsis tsim noob neej tau rau ntawm tib neeg lub cev.
cov ntshauv nyob tsis tau rau ntawm cov tsiaj yug hauv tsev.
txhua lub qe ntshauv uas poob rau saum taub hau yeej daug tsis tau lawm los sis tsis tuaj yeem ua menyuam tau lawm.
kev tswj xyuas cov ntshauv feem ntau yog saib xyuas cov neeg nyob ua ke hauv tsev, qee yam ua piv txwv yog kev tu ib puag ncig: siv dej kub ntxhua pam vov pam pua (kub siab dua 130° f) thiab muab tso lub tshuab kub ua kom qhuav.
siv dej kub ntxhua cov ris tsho nthuag thiab muab ziab kom qhuav (suav txog cov tsho sab nrauv, cov kaus mom, thiab cov phuam kauv caj dab).
siv cov dej kub txog 130° f tsau cov zuag, cov kauj cheb plaub hau thiab lwm yam khoom siv ntsis plaub hau kom ntev txog 10 feeb.
tsuas siv lub tshuab nqus plua av los tu cov npoo tsev, cov ntaub pua tsev, thiab cov rooj tog xwb.
tsis xav hais kom siv cov tshuaj tsuag tua ntshauv.
yuav tsum tu rau thaum thawj hnub uas t ua ntshauv thiab thaum pom tseem muaj ntshauv nyob rau ntawm tus neeg ntawd lub taub hau.
npaj tu rau ntawm thaj chaw thiab yam khoom uas cov neeg nyob ua ke tau siv hauv lub sijhawm 48 teev dhau los ua ntej yuav tua ntshauv.
ntshauv 3 koj yuav tiv thaiv kom txhob m uaj cov ntshauv li cas?
xav kom cov niam txiv nquag kuaj xyuas cov ntshauv saum lawv cov me nyuam cov taub hau tas li.
cov tsev neeg yuav tsum tsis txhob tos lwm tus neeg los kuaj xyuas ib tug me nyuam lub taub hau qhov no yuav ua rau ncua kev tua ntshauv tau.
nco ntsoov, yog ib tug neeg hauv ib tsev neeg, ib lub chaw, los sis lub tsev kawm ntawv muaj ntshauv, yuav ua rau kis rau lwm tus neeg tau.
kuaj xyuas txhua leej, thiab siv kev tua ntshauv zoo ib yam nkaus yog ua tau.
tsis tas siv tshuaj tua ntshauv rau cov neeg uas tsis muaj ntshauv los sis tsis muaj qe ntshauv.
cov tsev kawm ntawv yuav tswj xyuas cov ntshauv li cas?
cov tsev kawm ntawv xav kom cov niam txiv nquag kuaj xyuas ntshauv ntawm lawv cov me nyuam rau tom tsev.
kev tshuaj xyuas cov ntshauv sib kis los ntawm cov tsev kawm ntawv yeej pom tias ua tsis tau zoo.
thaum poob siab tias muaj ntshauv, yuav tsum qhia rau cov niam txiv rau hnub ntawd kom kuaj xyuas cov ntshauv nyob ntawm lawv cov me nyuam thiab yog pom muaj ntshauv ces yuav tsum tau tu a ntshauv.
cov me nyuam uas muaj ntshauv tseem tuaj yeem mus tom tsev kawm ntawv tau.
minnesota department of health vectorborne diseases unit po box 64975 st.
paul, mn 55164 651-201-5414 www.website.net 1 / 31 / 2018-hmong xav tau cov ntaub ntawv no ua lwm hom, hu rau: 651-201-5414. luam tawm rau ntawm daim ntawv uas raug tsim rov qab los siv dua.
