tus kab mob o rau daim qhwv lub hlwb los ntawm nees sab hnub poob tus kab mob o rau daim qhwv lub hlwb los ntawm nees sab hnub poob yog dabtsi?
tus kab mob o rau daim qhwv lub hlwb los ntawm nees sab hnub poob yog ib yam mob vais lav uas kis rau cov neeg thiab cov nees los ntawm qhov raug ib tug yoov tshaj cum muaj kab mob tom.
tus kab mob vais lav yog ib tug kab mob alphavirus thiab txheeb ze tus kab mob o rau daim qhwv lub hlwb los ntawm nees sab hnub poob thiab cov kab mob vais lav tus kab mob o rau daim qhwv lub hlwb los ntawm nees sab hnub poob ntawm venezuelan.
nyob rau hauv teb chaws meskas tshwm sim tus kab mob o rau daim qhwv lub hlwb los ntawm nees sab hnub poob tsawg heev.
hauv xyoo 1941, tau kis tus kab mob o rau daim qhwv lub hlwb los ntawm nees sab hnub poob mus rau ntau lub xeev thiab teb chaws canada.
xyoo ntawd, muaj hom mob no ze txog 800 kis rau hauv minnesota thiab muaj 90 leej tau tag sim neej.
txij thaum ntawd los, yeej tsis tshua pom muaj tus kab mob o rau daim qhwv lub hlwb los ntawm nees sab hnub poob tshwm sim rau hauv minnesota thiab sib kis tsawg heev lawm.
tus kab mob o rau daim qhwv lub hlwb los ntawm nees sab hnub poob txaus ntshai li cas?
cov neeg feem ntau uas kis tus kab mob vais lav no yeej tsis pom muaj cov yeeb yam mob los sis mob ua npaws-xws li ua rau muaj mob.
cov yeeb yam mob no ib txwm tshwm sim kiag tam sim rau hauv lub sijhawm 1-2 lub vij tom qab raug yoov tshaj cum muaj kab mob tom.
feem pua tsawg ntawm cov neeg, tshwj xeeb mas cov me nyuam mos thiab cov neeg laus thiaj li yuav ntsib tus kab mob o rau daim qhwv lub hlwb los ntawm ne es sab hnub poob (o rau lub hlwb).
qhov mob loj rau tib neeg yog pib mob ua npaws kiag, mob taub hau, ua rau caj dab khov, ntuav, los sis nkees heev.
qhov mob no ua rau nyob tsis tswm, xeeb txob, qaug dab peg thiab tsis hnov qab li lawm.
thaj tsam li 5-15% ntawm tus kab mob o rau daim qhwv lub hlwb los ntawm nees sab hnub poob thiaj li ua rau tuag tau xwb, thiab thaj tsam 50% ntawm cov me nyuam mos dim los ntawm tus mob no thiaj li ua rau puas hlwb mus tag ib txhis.
tseem tsis tau muaj kev kho tus kab mob o rau daim qhwv lub hlwb los ntawm nees sab hnub poob kom zoo tau tu qab, feem ntau tsuas yog pab saib xyuas kom ntaug xwb.
yog mob loj yuav tsum tau pw kho hauv tsev kho mob.
leej twg thiaj muaj feem tau tus kab mob o rau daim qhwv lub hlwb los ntawm nees sab hnub poob?
feem ntau tus kab mob o rau daim qhwv lub hlwb los ntawm nees sab hnub poob no raug hais qhia tuaj ntawm cov xeev thiab cov xeev nyob hauv teb chaws canada sab hnub poob ntawm tus niam dej mississippi.
tus kab mob o rau da im qhwv lub hlwb los ntawm nees sab hnub poob 2 thaum lub sijhawm sib kis tus mob no rau hauv minnesota, tau tshawb nrhiav pom tus kab mob vais lav no ntau tshaj plaws rau sab hnub poob thiab sab qab teb ntawm minnesota.
cov yoov tshaj cum uas tuaj yeem kis tau tus kab mob o rau daim qhwv lub hlwb los ntawm nees sab hnub poob feem ntau yog muaj ntau heev rau thaj chaw no vim yog ib thaj chaw muaj nyom nyab dej uas yog ib qho chaw tsim ua noob neej ntawm cov yoov tshaj cum rau ntawm lub xeev.
cov neeg uas ua haujlwm nraum zoov los sis mus ua si nraum zoov yog cov neeg uas muaj feem kis tau tus kab mob no ntau tshaj plaws vim haj yam raug tau yoov tshaj cum tom.
yam yoov tshaj cum uas kis tau tus kab mob o rau daim qhwv lub hlwb los ntawm nees sab hnub poob yog hom twg?
hauv minnesota, peb muaj khwv yees li 50 hom yoov tshaj cum, tab sis tsis yog txhua yam yoov tshaj cum yuav tom neeg.
hom yoov tshaj cum uas kis tau tus kab mob o rau daim qhwv lub hlwb los ntawm nees sab hnub poob tau zoo tshaj plaws nyob rau hauv peb lub xeev yog hom culex tarsalis.
nquag pom muaj hom yoov tshaj cum no rau ntawm tej thaj chaw qhib ua liajb ua teb thiab cov yoov tshaj cum tuaj ua qe rau hauv cov kwj hoob dej thiab cov av dej nyab.
hom yoov tshaj cum no muaj zog ya thiab ya mus tau ntau mais kev ntawm thaj chaw nws loj.
feem ntau nws nrhiav noj rau ntawm thaj chaw tsaus thiab kaj.
lub caij uas muaj feem muaj mob npaws yoov tshaj cum ntau tshaj plaws rau hauv minnesota yog txij thaum nruab nrab xya hli mus txog nruab nrab cuaj hlis.
cov neeg tuaj yeem tiv thaiv tus kab mob o rau daim qhwv lub hlwb los ntawm nees sab hnub poob tau li cas?
lub tswv yim zoo tshaj plaws txog kev tiv thaiv tus kab mob o rau daim qhwv lub hlwb los ntawm nees sab hnub poob yog yuav tsum tiv thaiv koj tus kheej thiab koj tsev neeg kom txhob rau yoov tshaj cum tom: zam txhob ua haujlwm rau sab nrauv zoov tej qho chaw tsaus thiab pom kev, lub sijhawm uas muaj yoov tshaj cum tom ntau tshaj plaws yog thaum lub xya hli txog cuaj hlis.
siv cov tshuaj thaiv deet raws li cov lus qhia qhia siv uas lo poom tshuaj-siv tshuaj uas muaj deet qhov ntau tshaj plaws yog 30% thiaj li nyab xeeb thiab ntxim rau cov neeg laus thiab cov menyuam yaus uas muaj hnub nyoog ob hlis rov saud.
lwm cov tshuaj ntxim zoo muaj xws li picaridin, ir3535, thiab roj ntoo lemon eucalyptus.
tsuas siv cov tshuaj uas raug tso npe rau ntawm environmental protection agency nkaus xwb.
siv cov tshuaj permethrin tsuag rau cov ris tsho thiab thom khwm ua ntej.
hnav cov ris tsho xoob, thiab cov ris tsho muaj tes ntev thiab ceg ntev.
saib xyuas kom koj lub tsev txhob muaj cov yoov tshaj cum.
piv xam li, yuav tsum ua zoo kaw cov qhov rais thiab cov qhov rooj.
yuav tiv thaiv koj tus kheej thiab koj tsev neeg los ntawm lwm cov yoov tshaj cum muaj mob hauv minnesota: tus kab mob o rau da im qhwv lub hlwb los ntawm nees sab hnub poob 3 muab tej dej ntim ze ib puag ncig ntawm koj lub tsev hliv pov tseg kom tag, tsawg kawg yog ib zaug hauv ib lub vij thiaj tiv thaiv cov yoov tshaj cum tsis tuaj yeem ua me nyuam tau rau ntawm cov dej ntawd.
o cov thoob nqa dej, cov fub / cov tais cog paj ntoos, cov tais rau khoom noj rau tsiaj yug hauv tsev, cov dab das dej rau noog, cov pas dej rau cov menyuam yaus, thiab lwm yam.
nquag kuaj xyuas cov kwj tso dej thiab muab cov nplooj ntoos tshem tawm thiaj li ua rau dej ntws tau zoo.
kaw cov hau xoob / cov hau n pog dej thiaj li tsis ua rau dej txheej ua tej pas.
maj mam npog los sis kuaj xyuas cov thoob ntim dej (xws li cov kas tham rau dej nag).
siv av los sis xuab zeb txhaws cov qhov to ntawm tsob ntoo.
muab cov log tsheb qub coj los tsim siv dua los sis muab nws tso rau ntawm thaj chaw uas tsis cug dej tau.
minnesota department of health vectorborne diseases unit po box 64975 st.
paul, mn 55164 651-201-5414 www.website.net 3 / 9/2018-hmong xav tau cov ntaub ntawv no ua lwm hom, hu rau: 651-201-5414. luam tawm rau ntawm daim ntawv uas raug tsim rov qab los siv dua.
