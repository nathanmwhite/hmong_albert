minnesota department of health ntaub ntawv qhia txog kev siv tshuaj ua kev phem 12 / 14 / 2005 brucellosis communications office 625 north robert street po box 64975 st . paul , mn 55164-0975 ( 651 ) 201-4989 www.health.state.mn.us brucellosis yog dabtsi ? brucellosis yog ib hom kab mob tshwm sim los ntawm tej phaj nyaj . cov phaj nyaj no ua rau cov tsiaj xws li nram no mob — mes es , tshis , nyuj , mos lwj , mos lwj loj ( elk ) , npua , thiab aub . tsis tas li ntawd , nws kuj tseem ua tau rau tibneeg mob xws li kub thiab ntuav . cov neeg uas mob brucellosis yuav kub taub hau , tawm fws , mob taub hau , mob nraub qaum , thiab tsis muaj zog . cov uas mob nyhav lub nruag cev thiab cov kab ( lining ) raws lub plawv los mob thiab . muaj ib yam mob mam mob tsis txawj zoo li , xws li rov ua npaws , mob tej pob txha , thiab tsis muaj zog . thaum koj raug tus kab mob no lawm , yuav siv sijhawm li tsib hnub rau 60 hnub thiaj mam li paub tias koj raug cov mob no lawm . cov tibneeg uas mob hom kab mob brucellosis no tsis tshua muaj . ib xyoo twg nyob rau hauv tebchaw mekas no tsuas muaj li 100 rau 200 tus mob xwb . txawm tias tus kab mob brucellosis no yuav ua rau koj mob heev los nws yeej tsis ua kom koj tuag tau . vim li cas neeg thiaj mob tau brucellosis ? tibneeg kis tau tus kab mob brucellosis no los ntawm kev noj thiab haus tej yam uas raug tus kab mob no lawm . nqus cov pa phaj nyaj no muaj nqaij tawv tos uas kis tau tus phaj nyaj kab mob no feem ntau tibneeg kis tau tus kab mob no los ntawm kev haus thiab noj tej mis thiab ( cheese ) uas tsis npog es muaj tus kab mob no paug rau hauv lawm . koj mob tau los ntawm kev nqus cov pa phaj nyaj no thiab . qhov uas yuav mob tau li no mam tsawg kawg kiag tiamsis yuav tsis zoo rau ib txhia neeg uas ua yam haujlwm no — piv txws li cov neeg ua haujlwm hauv chav kuaj ( lab ) lossis chaw tu tsiaj . yog muaj nqaij tawv to no yuav tsim teeb meem rau cov neeg uas ua haujlwm kho tsiaj , cov neeg ua haujlwm hauv chaw tua tsiaj , lossis cov neeg uas yos hav zoov . cov neeg uas yos hav zoo yuav kis tau tus kab mob no los ntawm kev noj tej nqaij tua los uas raug tus phaj nyaj brucellosis no lub sijhawm muab ntxuav ua noj . yeej ua tau kom neeg mob brucellosis los ntawm kev uas txhob txwm tso cov phaj nyaj kab mob no rau saum tej cua kom neeg nqus tau lossis muab lom rau tej zaum mov . koj kis puas tau ntawm lwm tus neeg los ? tej zaum neeg sib kis tus phaj nyaj brucellosis no los tau thiab , tiamsis tsawg kawg kiag . tsawg zaus kawg uas leej niam uas pub mis rau menyuam noj yuav kis tau rau nws tus menyuam . tus kab mob no sib kis tau los ntawm kev sib deev . hom mob brucellosis no kho puas tau ? xuas tshuaj tua kab mob yeej kho tau tus kab mob brucellosis no — tiamsis yuav siv sijhawm ntev heev thiab kev kho yuav tsis yooj yim . nyob ntawm seb mob nyav lossis tsis nyav — thiab kev kho tus mob ntawd pib thaum twg los lawm — yuav siv sijhawm li ntawm ib ob asthiv mus rau ib ob hlis mam li kho zoo . brucellosis hmong kab mob brucellosis  brucellosis — nplooj 2 tiv thaiv kom tsis txhob kis tus kab mob brucellosis no puas tau ? tsis muaj tshuaj xav tua hom kab mob brucellosis no . tiamsis koj tiv thaiv kom koj tsis txhob mob tau los ntawm kev uas tsis txhob noj thiab haus tej mis uas tsis tua kom kab mob tuag ( unpasteurized ) , chej ( cheese ) thiab ice cream thaum koj mus ncig tebchaws ( travel ) . cov neeg yos hav zoov yuav tsum tau xuas hnab yas los looj tes thaum kov tsiaj tej plab nyhuv . vim li cas thiaj xav tias tsam lawv siv kab mob brucellosis los ua tsov rog ? cov kab mob brucellosis no ua tau rau kom neeg mob — es ua tsis taus dabtsi — mus kom ntev heev . kev tso tus phaj nyaj no tawm kom neeg mob mam yooj yim heev . txawm tias qhov kev mob ua tsis tau rau neeg tuag los yuav ua tau rau kom coob leej ntau tus mob . kev paub thiab nrhiav tus kab mob brucellosis no yuav tsis yooj yim rau cov neeg uas kho mob ( public health ) . kuv yuav ua li cas yog kuv xav tias kuv mob tus kab mob brucellosis no lawm ? cov neeg uas xav tias lawv mob tus kab mob brucellosis no lawm yuav tsum tau mus ntsib kws kho mob . tsis tas li ntawv xwb , koj yuav tsum hu rau tub ceev xwm hauv zos yog koj ntseeg tias muaj neeg lom txwm ua kom pejxeem mob tus kab mob brucellosis — lossis lwm yam uas yuav ua kom neeg mob nyhav heev . 