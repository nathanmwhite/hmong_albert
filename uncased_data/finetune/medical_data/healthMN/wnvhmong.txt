kab mob west nile virus kab mob west nile virus yog dabtsi?
tus kab mob west nile virus yog ib yam mob uas kis rau cov neeg thiab cov nees los ntawm qhov raug ib tug yoov tshaj cum muaj kab mob tom.
tus kab mob vais lav flavivirus yog txheeb ze rau tus kab mob vais lav ua qoob liab (dengue) thiab tus kab mob vais lav ua npaws daj.
nws raug tshawb nrhiav pom hauv north america rau xyoo 1999 thiab pom muaj nyob hauv minnesota txij thaum xyoo 2002. tus kab mob west nile txaus ntshai li cas?
cov neeg feem ntau uas kis tus kab mob vais lav no yeej tsis pom muaj cov yeeb yam mob los sis mob ua npaws-xws li ua rau muaj mob.
cov yeeb yam mob no ib txwm tshwm sim kiag tam sim rau hauv lub sijhawm 1-2 lub vij tom qab raug yoov tshaj cum muaj kab mob tom.
kev muaj mob nruab nrab ntawm tus kab mob west nile muaj xws li ua npaws, mob taub hau, mob leeg nqaij los sis mob pob qij t xha thiab ua pob xoo liab.
cov neeg uas kis tus mob no muaj tsawg dua 1% thiaj li yuav huam ua mob encephalitis los sis meningitis (ua rau lub hlwb o los sis ib puag ncig ntawm daim npluag qhwv lub hlwb o).
cov neeg uas muaj mob puas hlwb loj tuaj yeem ua npaws heev, mob taub hau, caj dab txhay, thiab ntuav tau.
qhov mob no tuaj yeem ua rau mob tsis paub meej pem kiag tam sim, tsaus muag, qaug dab peg, tsis hnov qab li lawm, thiab ua rau lub cev ua haujlwm tsis tau lawm.
yuav siv sijhawm ntau lub hlis thi aj li ua rau tus kab mob puas hlwb no zoo rov qab los thiab qee kis mob kuj ua rau cuam tshuam mus tag ib txhis.
muaj thaj tsam li 10% ntawm cov neeg mob puas hlwb no thiaj li ua rau tuag tau xwb.
tseem tsis tau muaj kev kho rau tus mob no feem ntau yog pab txhawb kom txhob mob xwb.
yog mob loj yuav tau mus pw kho hauv tsev kho mob loj.
leej twg thiaj li yog cov muaj feem tau tus kab mob west nile?
txhua tus neeg yeej muaj tus mob no tau.
txawm li cas los xij, cov neeg laus thiab cov neeg uas feem tiv thaiv kab mob ntawm lub cev tsis muaj zog yog cov muaj feem tau tus kab mob no ntau tshaj plaws.
hauv minnesota, pom muaj tus kab mob vais lav west nile tshwm sim thoob plaws lub xeev.
cov chaw uas muaj tus kab mob vais lav west nile ntau tshaj plaws yog cov chaw ua qoob loo nyob sab hnub poob thiab sab nruab nrab ntawm minnesota.
cov neeg uas ua haujlwm nraum zoov los sis mus ua si nraum zoov yog cov neeg uas muaj feem kis tau tus kab mob no ntau tshaj plaws vim haj yam raug tau yoov tshaj cum tom.
hom yoov tsh aj cum uas kis tau tus kab mob vais lav west nile yog hom twg?
hauv minnesota, peb muaj khwv yees li 50 hom yoov tshaj cum, tab sis tsis yog txhua yam yoov tshaj cum yuav tom neeg.
hom yoov tshaj cum uas kis tau tus kab mob kab mob west nile vi rus 2 west nile tau zoo tshaj plaws nyob rau hauv peb lub xeev yog hom culex tarsalis.
nquag pom muaj hom yoov tshaj cum no rau ntawm tej thaj chaw qhib ua liaj ua teb thiab cov yoov tshaj cum tuaj ua qe rau hauv cov kwj hoob dej thiab cov av dej nyab.
hom yoov tshaj cum no muaj zog ya thiab ya mus tau ntau mais kev ntawm thaj chaw nws loj.
feem ntau nws nrhiav noj rau ntawm thaj chaw tsaus thiab kaj.
tus kab mob west nile loj hlob rau ntawm cov yoov tshaj cum thiab cov noog.
huab cua, cov noog uas muaj tus kab mob vais lav, cov yoov tshaj cum uas kis tau tus kab mob vais lav, thiab kev coj tus cwj pwm ntawm tib neeg yog feem ua rau tshwm sim tus kab mob tau.
lub sijhawm muaj tus kab mob vais lav west nile ntau tshaj plaws rau hauv minnesota yog thaum nruab nrab xya hli mus txog nruab nrab cuaj hlis, tshwj xeeb mas hauv cov xyoo muaj ntuj sov dua.
cov neeg tuaj yeem tiv thaiv tus kab mob vais lav west nile tau li cas?
lub tswv yim zoo tshaj plaws txog kev tiv thaiv tus kab mob vais lav west nile yog yuav tsum tiv thaiv koj tus kheej thiab koj tsev neeg kom txhob rau yoov tshaj cum tom: zam txhob ua haujlwm rau sab nrauv zoov tej qho chaw tsaus thiab pom kev, lub sijhawm uas muaj yoov ts haj cum tom ntau tshaj plaws yog thaum lub xya hli txog cuaj hlis.
siv cov tshuaj thaiv deet raws li cov lus qhia qhia siv uas lo poom tshuaj-siv tshuaj uas muaj deet qhov ntau tshaj plaws yog 30% thiaj li nyab xeeb thiab ntxim rau cov neeg laus thiab cov menyuam yaus uas muaj hnub nyoog ob hlis rov saud.
lwm cov tshuaj ntxim zoo muaj xws li picaridin, ir3535, thiab roj ntoo lemon eucalyptus.
tsuas siv cov tshuaj uas raug tso npe rau ntawm environmental protection agency nkaus xwb.
siv cov tshuaj permethr in tsuag rau cov ris tsho thiab thom khwm ua ntej.
hnav cov ris tsho xoob, thiab cov ris tsho muaj tes ntev thiab ceg ntev.
saib xyuas kom koj lub tsev txhob muaj cov yoov tshaj cum.
piv xam li, yuav tsum ua zoo kaw cov qhov rais thiab cov qhov rooj.
yuav tiv thaiv koj tus kheej thiab koj tsev neeg los ntawm lwm cov yoov tshaj cum muaj mob hauv minnesota: muab tej dej ntim ze ib puag ncig ntawm koj lub tsev hliv pov tseg kom tag, tsawg kawg yog ib zaug hauv ib lub vij thiaj tiv thaiv cov yoov tshaj cum tsis tuaj yeem ua me nyuam tau rau ntawm cov dej ntawd.
o cov thoob nqa dej, cov fub / cov tais cog paj ntoos, cov tais rau khoom noj rau tsiaj yug hauv tsev, cov dab das dej rau noog, cov pas dej rau cov menyuam yaus, thiab lwm yam.
nquag kuaj xyuas cov kwj tso dej thiab muab cov nplooj ntoos tshem tawm thiaj li ua rau dej ntws tau zoo.
kaw cov hau xoob / cov hau npog dej thiaj li tsis ua rau dej txheej ua tej pas.
maj mam npog los sis kuaj xyuas cov thoob ntim dej (xws li cov kas tham rau dej nag).
siv av los sis xuab zeb txhaws cov qhov to ntawm tsob ntoo.
muab cov log tsheb qub coj los tsim siv dua los sis muab nws tso rau ntawm thaj chaw uas tsis cug dej tau.
minnesota department of health vectorborne diseases unit po box 64975 st.
paul, mn 55164 kab mob west nile vi rus 3 651-201-5414 www.website.net 3 / 9/2018-hmong xav tau cov ntaub ntawv no ua lwm hom, hu rau: 651-201-5414. luam tawm rau ntawm daim ntawv uas raug tsim rov qab los siv dua.
