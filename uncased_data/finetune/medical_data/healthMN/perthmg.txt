minnesota lub rooj tsav xwm rau kev noj qab nyob zoo tus kab mob pertussis thiab cov me nyuam yaus hauv tsev kawm ntawv: tej yam niam txiv yuav tsum paub pertussis a nd school-age children vaccine-preventable disease surveillance p.
o.
box 64975 st.
paul, mn 55164-0975 651-201-5414, 1-877-676-5414 www.website.net rau cov niam thiab txiv tus kab mob pertussis yog dab tsi?
tus kab mob pertussis, los sis kev hnoos ntev ntev tsis txawj zoo, yog ib yam kab mob uas ua rau yus hnoos tas li.
ib tug neeg twg txawm muaj hnub nyoog li cas los xij yeej raug tau tus kab mob pertussis no.
yog tias yus muaj tus kab mob pertussis yus yuav muaj mob li cas?
thaum xub thawj mas zoo nkaus li yus mob khaub thuas xwb.
tom qab ib mus rau ob lim piam, qhov uas yus hnoos hnoos ntawd yuav tsis zoo zuj zus tuaj thiab yus yuav pib sib zog hnoos uas yus tswj tsis tau li.
thaum twg cov neeg uas mob pertussis tsis hnoos lawm, yuav zoo nkaus li lawv tsis mob dab tsi li.
nyob nyob ces yuav tsis tshua muaj kev hnoos hnoos li no, tiam sis tej zaum tseem yuav hnoos hnoos rau ob peb lim piam mus rau ob peb hli txog rau thaum ob lub ntsws twb zoo mob zoo nkeeg lawm.
thaum hnoos hnoos tej zaum yus yuav ntuav thiab.
tej zaum cov me nyuam muaj lub suab soob soob thaum lawv nqus pa tom qab hnoos tas.
puas muaj ib txoj kev kuaj tau tus kab mob pertussis no?
lawv yuav so ib co kua nt swg coj mus kuaj seb puas muaj tus kab mob pertussis.
ces mam li kuaj cov kua ntswg seb puas pom tus kab mob pertussis.
tsuas yog cov neeg uas muaj tej yam qhia tias muaj mob pertussis thiaj yuav kuaj seb puas mob pertussis.
ib tug neeg uas mob pertussis no yuav tsum tsis txhob mus kawm ntawv los sis hauj lwm hov ntev?
cov neeg uas mob pertussis yuav tsum nyob twj ywm hauv tsev tsis txhob mus kawm ntawv thiab ua lwm yam mus txog rau thaum lawv twb noj cov tshuaj ntaus kab mob tau 5 hnub nkaus lawm, tsuas yog lawv twb hnoos hnoos tau 3 lub lim piam los sis ntev tshaj ntawd lawm.
ua li cas tus kab mob pertussis thiaj txawj kis?
cov kab mob pertussis txawj kis los ntawm tej tee dej uas tsuag mus thaum yus hnoos los sis txham.
tej tee dej no tawm los mus tsisd eb hauv tej huab cua thiab tsuas txawj kis mus rau cov neeg uas nyob ze ze xwb.
ib tug neeg uas mob pertussis txawj kis tus kab mob thaum twg thiab hov ntev mus?
cov neeg uas mob pertussis txawj kis tus kab mob mus rau lwm tus neeg hauv thawj 3 lim piam uas lawv hnoos yog tias lawv tsis noj tshuaj ntaus kab mob.
tom qab ib tug neeg uas mob pertussis tau noj tshuaj ntaus kab mob tau 5 hnub lawm, ces nws yuav tsis txawj kis tus kab mob mus rau lwm tus neeg.
txawm tias yuav hnoos ntev tshaj 3 lim piam, ib tug neeg twg yuav tsis txawj kis kab mob tom qab lub lim piam thib peb ntawd.
yuav ua li cas thiaj tiv thaiv kom tsis muaj mob pertussis?
txoj kev zoo tshaj plaws uas pab tiv thaiv kom tsis muaj mob pertussis yog kom txhaj tshuaj tiv thaiv kab mob.
tsis yog txoj kev txhaj tshuaj tiv thaiv kab mob thaum ua me nyuam yaus xwb, cov kws kho mob yaum kom cov tub hluas ntxhais hluas thiab cov neeg laus rov qab txhaj ib koob tshuaj ntxiv tiv thaiv kom tsis muaj mob pertussis dua.
yuav muab koob tshuaj tiv thaiv (tdap) nrog rau koob tshuaj tiv thaiv kab mob tetanus thiab kab mob diptheria.
cia li nrog koj tus kws kho mob tham yog xav paub ntxiv.
cov neeg uas twb txhaj tag nrho cov koob tshuaj tiv thaiv tus kab mob pertussis tseem raug tau tus kab mob no thiab, tiam sis feem ntau yuav tsis muaj mob loj heev.
tej thaum yuav hais kom noj cov tshuaj tua kab mob thiab ua ntawv rau yus mus nqa tshuaj pab tiv thaiv kom txhob muaj kab mob pertussis (kev mob hnoo qees) yog tias yus tau nyob ze ib tug neeg uas mob pertussis lawm.
tiv tauj mus rau koj tus kws kho mob yog tias koj muaj tej kev mob uas qhia tias koj mob pertussis los sis yog tias koj tau nyob ze ib tug neeg uas mob pertussis.
lwm cov tswv yim!
yuav tsum ib sij ntxuav tes nyob twj ywm hauv tsev yog tias koj mob thaum koj hnoos, koj yuav tsum muab ib daim ntaub so ntswg npog qhov ncauj los sis cia li hnoos rau hauv koj tes tsho lwm cov t swv yim!
yuav tsum ib sij ntxuav tes nyob twj ywm hauv tsev yog tias koj mob thaum koj hnoos, koj yuav tsum muab ib daim ntaub so ntswg npog qhov ncauj los sis cia li hnoos rau hauv koj tes tsho.
