minnesota department of health ntaub ntawv qhia txog kev siv tshuaj ua kev phem 12 / 14 / 2005 botulism communications office 625 north robert street po box 64975 st.
paul, mn 55164-0975 (651) 201-4989 www.website.net botulism yog dabtsi?
botulism yog is yam kab mob uas hnav heev, uas ua rau yus tuag tau los ntawm ib yam tshuaj lom (poison).
yam tshuaj lom hu ua botulinum toxin — no yog tshwm sim los ntawm ib yam phaj nyaj.
hom tshuaj lom botulinum toxinis no yog ib yam tshuaj lom (poison) uas muaj zog tshaj plaws nyob rau hauv kev tshawb nrhiav (science).
thaum raug hom tshuaj lom botulism no lawm yuav tsum tau mus kho tamsid.
nws ua rau yus cov nqaij (muscles) uas pab yus ua pa tsis ua haujlwm / tuag tag.
tiamsis, tau 50 xyoo dhau los no, vim kev uas twb zoo tu neeg mob, cov neeg tuag uas mob botulism tau nqis ntawm 50 feem pua los rau 8 feem pua lawm xwb.
nyob rau tebchaw meskas txhua xyoo, tsuas muaj li 110 khej (case) uas mob tus kab mob botulism no xwb.
ua li cas thiaj mob tau botulism?
tibneeg mob tau botulism los ntawm peb yam: noj tej zaum mob uas raug tus kab mob no lawm thaum nqaij tawv to es kis tau tus kab mob no thaum tus menyuam noj lossis haus tej yam uas muaj cov kab mob (spore) no nyob rau hauv — lub plhaub tawv tawv uas tus kab mob nyob rau sab hauv thaum nws loj hlob tsis tau thiab nthuav tsis tau mus kis.
kuj ntseeg tau tias tsam neeg siv tus kab mob botulism no los ua tsov rog — los ntawm kev uas txhob txwm muab los rau tej mov, lossis tso rau saum tej cua kom neeg nqus tau.
tus mob ntawd zoo li cas?
kev mob botulism yeej zoo ib yam txawm tias tibneeg kis tau qhov twg los.
qhov mob ntawd ua rau kom yus pom sib tshooj (double vision), pom kev tsis meej, ua rau yus daim tawv muag ntsw, hais lus tsis meej pem, nqos ub no nyuaj heev, qhov ncauj qhuav qhuav, thiab cov nqaij tsis muaj zog.
cov menyuam uas raug tus kab mob botulism no txob txob nyob tsis taus, tsis kam noj mov, cem quav, thiab quaj tau tsis muaj zog thiab tej nqaij xoob xoob.
cov mob uas hais los saum no yog vim tus kab mob ntawd ua rau yus cov nqaij tuag tag lawm (paralysis).
yog tias tsis mus kho, cov neeg uas mob tus kab mob botulism no tej tes, tej ceg, tej duav, thiab tej nqaij uas pab yus ua pab yuav tuag tag.
thaum mob botulism vim noj tau tej zaum mov uas raug tus kab mob no, 18 rau 36 xuaj moos xwb ces yus yeej pib mob lawm.
tiamsis 6 xuaj moos xwb ces twb pib mob lawm los muaj — hos tej thaum yuav siv li 10 hnub tom qab mam mob los muaj thiab.
botulism hmong zaub uas hlab cia hauv fwj tsom tsev — uas raug kab mob brucellosis botulism — npooj 2 kuv kis puas rau tus kab mob botulism no los ntawm lwm tus neeg los?
tsis tau.
rov hais dua, vim tias tus kab mob botulism no yog ib yam tshuaj phiv xwb.
nws tsis yog los ntawm tej yam kab mob uas muaj sia, thiaj yus kis ib tug rau ib tug tsis tau.
kho puas tau tus kab mob botulism no?
kev tu neeg mob hauv chav mob nyhav (intensive supportive care) hauv tsev kho mob yog ib yam uas yuav kho tau tus kab mob botulism no zoo tshaj.
yuav muaj tej yam los pab kom tus neeg mob ntawd ua taus pa.
yog tias paub tus mob ntawd sai, muaj tshuaj noj uas yuav los thaiv cov tshuaj phiv ntawd — tiamsis siv tsis tau cov tshuaj ntawm los kho cov menyuam mos liab.
muaj tej kauj raum uas yuav siv khoom los nqus tej zaub mov uas muaj kab mob no tawm hauv plab mus.
thaum neeg mob tus kab mob botulism no vim nqaij tawv tos es kis tau no, phais qhov nqaij ntawd tshem tawm los tau thiab.
ntawm tej khej (case) uas mob heev, yuav kho kom zoo no yuav siv ntau asthiv heev lossis ntau hli.
tom qab kho ntawd, yuav muaj teeb meem uas tsis muaj zog thiab ua pa tsis txaus — uas yuav zoo li no mus ntau xyoo.
tiv thaiv kom tsis txhob mob tus kab mob botulism ntawd puas tau?
tsis muaj tshuaj xav kom pejxeem tsis txhob raug tus kab mob botulism no.
tej thaum kuj xav cov tshuaj rau cov neeg uas ua haujlwm hauv chav kuaj (laboratory) thiab cov tub rog tiv thaiv kom lawv tsis txhob mob.
yuav kom tej zaum mov tsis txhob raug tus kab mob botulism no, yuav tsum tau xyuam xim thaum khaw / kho tej zaub mov — tej zaub uas yus hau ntim cia hauv hwj yog ib yam uas txhawj xeeb txog kawg kiag.
cov menyuam mos uas tsis tau muaj 12 hlis, tsis txhob pub zib ntab rau noj, vim nws muaj tau cov kab mob botulism no.
vim li cas thiaj xav tias tsam lawv siv kab mob botulism los ua tsov rog?
cov tshuaj phiv los ntawm tus kab mob botulism no muaj zog heev thiab ua tau rau neeg tuag.
cov tshuaj phiv no ua tau yooj yim thiab kis / nqa tau yooj yim.
thiab cov neeg twg uas raug tus kab mob no lawm mam yuav tsum tau kho mus ntev.
yog tias muaj neeg coob leej ntau tus raug tus kab mob no lawm no yuav ua rau kev khiav haujlwm hauv peb lub neej nyuaj heev txhua hnub.
kev siv tus kab mob botulism no ua rog yeej muaj txij thaum tsov raug ntiajteb zaum ob lawm.
txij thaum xyoo 1970 los, muaj ntau lub tebchaw tau tsim — lossis ntseeg tias tau tsim cov tshuaj botulism los ua kev sib tua.
muaj ib pawg ntseeg uas yog neeg nyivpoom (japanese) sim tso cov tshuaj phiv botulism no rau saum cua hauv ob peb cheeb tsam chaw hauv zos (tokyo), kwv yees li 3 zaug thaum lub sijhawm xyoo 1990 mus rau xyoo 1995. kuv yuav ua li cas yog tias kuv xav tias kuv muaj tus kab mob botulism lawm?
yog tias koj muaj mob raws li tus kab mob botulism no, mus ntsib koj tus kws kho mob tamsid.
hu rau tub ceev xwm hauv zos yog koj pom tej yam txawv txawv uas neeg ua txog kev siv tus kab mob botulism no — lossis lwm yam tshuaj uas ua kom neeg mob — los ua kev sib tua / ua rog.
