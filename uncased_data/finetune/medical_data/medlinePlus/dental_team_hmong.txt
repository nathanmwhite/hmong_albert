pab pawg kws kho hniav paub ua ntej koj mus : neeg mob phau ntawv qhia mus rau ntawm lub chaw haujlwm kho hniav cov neeg mob feem coob swm nrog cov kws kho hniav ntau yam . cov kws kho hniav ntau yam muab cov kev pab zoo suav txij cov kev kuaj ntsuas hniav mus txog thaum phais tus hniav . cov kws kho hniav yuav tau txais daim ntawv pov thawj dds lossis daim ntawv pov thawj dmd . cov tsev kawm kho hniav hauv tebchaws asmeskas yuav tsum qhia kom tau zoo raws li tib co qauv txheej txheem thiab tsis muaj qhov sib txawv ntawm ob qeb kawm . thaum cov txheej txheem kho hniav feem ntau tuaj yeem muab los ntawm cov kws kho hniav ntau yam , tus neeg mob yuav raug xa mus rau tus kws kho mob tshwj xeeb yog tias tus kws kho hniav ntau yam xav tias yuav tsum tau txais kev kho los ntawm tus kws kho hniav tshwj xeeb . lub koom haum kho hniav neeg asmeskas piav qhia txog cuaj yam kev paub tshwj xeeb : • kws kho tus cag hniav — yuav saib xyuas txog kev tiv thaiv , kev kuaj hniav thiab kho cov kab mob hniav , thiab kev raug mob sab hauv ntawm tus kaus hniav ( cov cag hniav ) • kws phais qhov ncauj thiab phais ntsej muag — kho cov raug mob thiab cov mob txawv txav , tus mob los ntawm cov hniav thiab yuav tsum tau txais kev phais lub qhov ncauj , lub pob tsaig thiab lub ntsej muag . • kws kho kom hniav ncaj — sau ntawv xaj yuav tshuaj thiab tso yam khoom kom raug , xws li zawm hniav , ua kom cov hniav haum thiab kho kom hniav zoo thiab kom zoo nkauj . • kws kho hniav menyuam yaus — kws tshaj lij txog kev kho hniav kom zoo rau menyuam yaus txij thaum yug mus txog thaum tiav hluas , suav nrog cov menyuam yaus xav tau kev saib xyuas tshwj xeeb . • kws kho ntxhiab qhov ncauj — kho cov kab mob zom peeb lab . • kws tsim ua hniav — tsim qauv thiab ua cov hniav kom txuas-ua haujlwm thiab sib dhos . • kws tshaj lij saib xyuas zej tsoom kev noj qab haus huv — dhiaj haujlwm thiab tuav tswj cov zej zog thoob plaws cov haujlwm saib xyuas kev noj qab haus huv qhov ncauj , suav nrog qhia kev paub rau zej tsoom sawv daws txog kev tiv thaiv kab mob ntawm qhov ncauj . • kws kho qhov ncauj thiab ntsej muag — siv cov cim thiab cov thev naus laus zis sib cuam tshuam rau kev kuaj mob thiab tuav tswj txog cov kab mob cuam tshuam txog qhov ncauj thiab lub pob tsaig , thiab cuam tshuam txog qhov chaw ntawm taub hau thiab caj dab . • kws kho qhov ncauj thiab ntsej muag — cov kws tshaj lij txheeb xyuas thiab tuav tswj cov kab mob qhov ncauj . kev tshawb nrhiav kab mob , ua haujlwm thiab cov kev cuam tshuam txog cov kab mob no . cov tswvcuab ntawm pab pawg kho hniav leej twg ua yam twg tus kws kho hniav tus kws kho hniav ua lub luag haujlwm thiab saib xyuas txog txhua yam uas mus rau hauv lub chaw haujlwm kho hniav . tsuas yog tus kws kho hniav muaj ntawv tso cai thiaj raug qhia thiab tso cai rau kuaj teebmeem mob qhov ncauj , npaj kho mob lossis sau ntawv xaj yuav tshuaj . raws li kev qhia paub , tus kws kho hniav yuav ua lub luag haujlwm qee yam ntawm cov kev kho hniav rau lwm tus tswv cuab ntawm pab pawg kws kho hniav . tus kws ua kev nyiam huv kaus hniav muaj peb hom ntawm kev ua kev nyiam huv kaus hniav : 1 . tus kws ua kev nyiam huv kaus hniav tau rau npe ( registered dental hygienist ( rdh ) ) 2 . tus kws ua kev nyiam huv kaus hniav tau rau npe hauv cov luag haujlwm ntxiv ( registered dental hygienist in extended functions ( rdhef ) ) 3 . tus kws ua kev nyiam huv kaus hniav tau rau npe hauv cov kev xaiv ua ( registered dental hygienist in alternative practice ( rdhap ) ) tus kws ua kev nyiam huv kaus hniav ( rdh ) siv nws cov kev paub thiab cov txuj ci los pab tiv thaiv thiab tuav tswj kab mob hauv qhov ncauj , ntxuav cov kaus hniav thiab muab cov kev pab kho hniav tsis phais pab rau cov kev zom peeb lab , siv cov kev tiv thaiv rau cov kaus hniav , thiab muab lus qhia cov neeg mob hauv txhua tus cag hniav ntawm lub qhov ncauj kom huv . rdhefs yuav ua haujlwm txhua lub luag haujlwm ntawm rdh ntxiv rau tau ua tiav cov kev kawm / qhia kev paub uas tso cai lawv ua lub luag haujlwm ntxiv rau cov kev tso cai no rau rdh . rdhaps yuav ua txhua lub luag haujlwm ntawm rdh ntxiv rau tau ua tiav cov kev kawm / kev qhia paub ntxiv uas tso cai lawv kom xyaum ua cov kev xaiv kom pab ua kev nyiam huv kaus ( txuas ntxiv nplooj ntawv tom ntej ) hniav hauv ntau qhov chaw sab nraud lub chaw haujlwm kho hniav , uas suav nrog cov neeg nyob hauv lub tsev , cov tsev kawm ntawv , cov chaw haujlwm nyob hauv thiab lwm cov lus qhia . tus pab cuam kws kho hniav muaj peb hom kev pab cuam kws kho hniav . 1 . tus pab cuam kws kho hniav ( dental assistant ( da ) ) 2 . tus tau rau npe ua tus pab cuam kws kho hniav ( registered dental assistant ( rda ) ) 3 . tus kws pab cuam kho hniav tau rau npe hauv cov luag haujlwm ntxiv ( registered dental assistant in extended functions ( rdaef ) ) raws li kev saib xyuas ntawm cov kws kho hniav raug tso cai , tus kws pab cuam kho hniav ( da ) yuav ua cov luag haujlwm xws li npaj neeg mob rau kho hniav , npaj cov khoom siv los siv phais hniav , pab tus kws kho hniav ntawm ib sab thiab ua cov haujlwm tsom duab hluav taws xob . hom no tsis tas yuav muaj ntawv tso cai . rda ua txhua lub luag haujlwm thiab cov kev pab cuam phais mob hniav , tab sis vim tias lawv tau txais kev qhia paub thiab tso cai ua haujlwm , tau txais kev tso cai ua lwm yam kev phais mob nyob hauv thaj tsam uas lawv raug tso cai . zoo li rda , rdaef tuaj yeem ua txhua lub luag haujlwm thiab cov kev pab phais mob hniav uas tus neeg pab cuam kho hniav tuaj yeem ua tau , tab sis thaum lawv tau txais kev qhia paub / kawm paub ntxiv thiab tau txais kev tso cai , yuav tau txais kev tso cai rau ua cov haujlwm kho mob hniav ntau ntxiv nyob hauv thaj tsam uas lawv raug tso cai . lub chaw haujlwm kho hniav yuav tsum tau nthuav tawm cov npe luag haujlwm uas tau txais kev tso cai hauv lub chaw haujlwm . cov kws kuaj ntsuas kho hniav cov kws kuaj ntsuas kho hniav yog cov ua lub luag haujlwm kho cov hauv paus hniav , cov hniav sib txuas thiab lwm cov cuab yeej uas hloov chaw lossis kho cov kaus hniav . qhov txheej txheem no puav leej yog txuj ci yeeb yam thiab kev tshawb thiab cov txuaj ci xav tau los ua cov haujlwm nrog cov kws kho hniav kom haum raws li qhov xav tau ntawm tus neeg mob . tus tuav tswj lub chaw haujlwm / tus dhia dej num kho neeg mob tus tuav tswj lub chaw haujlwm / tus dhia dej num kho neeg mob feem ntau tos koj rau ntawm lub chaw haujlwm , teem caij ntsib , nqa cov ntaub ntawv pab kas phais thiab kev them nyiaj , thiab ua ib lub chaw muab cov ntaub ntawv rau lub chaw haujlwm .