qhia txojhauv kev tiv thaiv : koj muaj peevxwm tiv thaiv kom txhob rau pa roj carbon monoxide lom cia li kom cov neeg txawj kho tuaj tshuaj koj lub heat sov , taub dej kub thiab lwm yam uas siv roj av , roj , lossis thee ntawd ib xyoos ib zaug . cia li nruab ib lub ntes pa roj carbon monoxide uas noj roj teeb rau hauv koj lub tsev thiab tshuaj lub roj teeb lossis hloov lub roj teeb thaum koj hloov moo lub caij nplooj ntoos hlav thiab nplooj ntoos zeeg . yog lub ntes pa roj no nrov thaum twg cia li tawm hauv tsev mus tamsim ntawd thiab hu 911 . cia li mus nrhiav kev pab cawm kho mob yog koj xav tias koj raug pa roj carbon monoxide lom lawm thiab yog koj hnov kiv taub hau , qhov muag daj , lossis xeev siab yuav ntuav . txhob siv lub cav ntswj fai fab , lub qhovcub rauv thee , qhovcub rauv thaum mus pw hav zoov , lossis lwm yam uas rauv roj av lossis thee hauv koj lub tsev , lub qab daus , lossis nkas-las lossis ze ntawm qhov rai . txhob tiv cav tsheb lossis truck hauv koj lub nkas-las uas txuas koj lub tsev , tab txawm yog koj twb qhib qhovrooj los txhob ua . txhob hlawv ib yam dabtsi rau saum lub qhovcub ua noj lossis hauv qhovcub rauv taws uas tsis tau kev dim pa . txhob qhib lub qhovcub gas ci nqaij hauv tsev kom sov koj lub tsev . tsis txhob siv lub tshuab hluav taws xob , lub tshuab ntxhua khaub ncaws , los sis lub tshuab noj roj deb 30 centimeter ntawm qhov rooj , qhov rai los sis txoj kev tawm mus los national center for environmental health division of environmental hazards and health effects 