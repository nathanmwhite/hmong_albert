phamluab
roob kasxav thaum lub caij ntuj tsaug yuav tawm tuaj, xyoo 1968, vaj
kaus thiab zam vaj tau tuaj looj ceeb tuaj dag thiab ntxias neeg mus ua tub
rog nyob rau sab teb chaws hmoob tau kav, vaj pov sab teb chaws. qhov kuv
hais tias vaj kaus tau tuaj dag thiab ntxias no vim rau qhov hais tias thaum
nws tau tuaj ntawd, nws hais rau lawv cov neeg nyob rau lub roob kasxav no
hais tias, "nej luaj tshav nyuaj hoom thiab nrhiav neeg tuaj zov lub chav
nyuaj hoom no. nej lub roob no yuav muab los tsim ua ib koosphas tub rog.
kuv mam li xa riam phom, ris tsho, thiab khoom noj tuaj rau nej nyob zov
lub roob no." thiab nws tseem hais ntxiv tias, "cov tub hluas los mus rau cov
txiv neej yog leej twg xav mus ua yawg hlob vaj pov cov tub rog lawv xav
yuav tus nom tub rog li cas los hlob vaj pov yuav muab rau. cov me nyuam
tub hnub nyoog kaum ob xyoos mus rau kaum peb xyoo tej no yuav coj mus
kawm ntawv rau hauv looj ceeb. tus hluas twg paub ntawv blog me jis lawv
yuav xa nws mus kawm tsav nyuaj hoom." tsis tas li ntawd, vaj kaus tseem
qhia rau cov hmoob no tias, "kuv yog ib tug nom peb. yog nej tsis jeeg kuv,
kuv muab kuv lub kaum mom chob peb lub hnub qub rau nej saib twb tau."
qhov tseeb nws twb muaj ib lub hnub qub, raws li cov neeg hais nws nyuam
qhuav yog ib tus nyuag sergeant xwb.
cov hmoob yeej ib txwm nyob rau peb toj roob siab yeej tsis paub dab tsi
li cia li tau jeeg tus vaj kaus dag no. lawv cov neeg hmoob nyob rau lub
roob kasxav no thiaj li tau ua nraws nraim li tus dag no cov lus. yog li no,
muaj ib hnub nyuaj hoom tshuab thiaj li tau tuaj tsaws thiab thauj tau lawv ib
co mus dua looj ceeb lawm. lawv cov hluas tau raug vaj kaus dag ntawd
thiaj li tau mus ua yawg hlob vaj pov cov tub rog. lawv cov tau sawv kev
mus ntawm lub zos no yog: riam, huas, thiab ntxhuav tsab, thiab lawv ob
peb tug me nyuam tub, noob nyoog thaj tsam kaum ib xyoos ntawd.
sij hawm mus txog looj ceeb thiab vaj kaus tau coj lawv cov no mus
rau be ua tub rag. lawv saib lawv peb tug yau ntawd tseem me hwv ua tsis tau
taus tub rog. lawv peb tug no raug muab xa rov qab los tsev lawm. lawv cov
loj thiaj tau ua tub rog thiab muab lawv mus txis rau koosphas xya los sis puas
koosphas vaj n txuam. vaj ntxuam yog tus thawj tuav koosphas no.
thaum rau be tas lawm, lawv cov no thiaj tau raug mus kawm ua tub
rog peb lub hlis tom ntej no. lawv koosphas xya no raug xa mus kawm nyob
tom tiaj zoo. raws li txoj cai, ib tug tub rog twg yuav tsum tau mus kawm rau
lub hli thiaj li yuav muaj cai tawm tau los mus thiab xa lawm tom tshav rag.
qhov lawv tau kawm peb lub hlis xwb los yog vim rau qhov hais tias lub sij
hawm no lub teb chaws kub heev thiab nyab laj tuaj ze zuj zus nyob rau sab teb
chaws yawg hlob vaj pov tau kav ntawd. yog li no, tsis ntev tom qab tau muab
lub tsiab peb caug hmoob xyoo 1969 ntawd noj tas, vaj pov tau muab lawv
koosphas xya no xa mus lawm nasqhas thiab yuav xa lawv mus muab
phamluab uas lawv koosphas rau tau swb rau nyab laj tau ob lub hlis ntau los
lawm.
peb hlis ntuj tim 27, 1969 nyuaj hoom tshuab thiab nyuaj hoom kab
tsawb thiaj li tau nqa lawv koosphas xya tas mus rau tom nasqhas. lawv tau
siv li kaum tawm hnub nqa cov tub rog no mus vim rau qhov hais tias deb
thiab mus ib lwm no ib lub nyuaj hoom tshuab thiab ib lub nyuaj hoom kab
tsawb tsuas ntim tau yim leej mus rau cuaj leeg xwb. yog hais tias cov tub nrog
ntawd tseem nqa lawv cov khoom thiab riam phom thiab muas txwv mas ib
lub nyuaj hoom no tsuas ntim tau xya leej xwb.
koosphas vaj ntxuam mus so tau muaj li kawm tawm hnub rau hauv
nasqhas. lub plaub hlis ntuj nrab vaj pov muab lawv xa mus lawm
phamluab. cuaj lub nyuaj hoom tshuab tuaj thauj lawv mus tsawv rau
ntawm lub taw roob phamluab. mus ntawm nasqhas lawm pem phamluab
nws tsis deb lawm, yog li no, nyuaj hoom tshuab nqa lawv ob hnub xwb twb
nqa tas lawm.
lawv cov tau mus nqes thawj hnub lawv twb pom nyab laj khiav tuaj
blawg ntia pug tim tej lawm, tab sis hmo ntawd kuj jiag to tsis muaj kev sib
tua li cas. hnub ob thaum yuav luag tsaus ntuj lawv pom nyab laj coob li coob
pug tim tej. lawv tsis tua vim rau qhov hais tias lawv lub hom phiaj yog yuav
nee mus lawm saum lub roob phamluab uas yog lawv koosphas rau lub qub
khaib. hmo ob thaum peb teev sawv ntxov nyab laj tau qheb phom tua lawv.
lawv tsib leeg uas yog cov tau tuaj ua ke ib lub teb chaws tuaj ntawd
thiaj tau nyob ua ke ua ib pab. lawv cov no yog: riam, huas, ntxhuav tsab,
riam hawj, thiab tsav xeeb vaj. nyab laj tua heev dhau hwv lawm; yog li no,
huas yog tus tua rab phom esfesbas, los yog rab phom txheem tes thiaj li tau
tua heev heev mus rau nyab laj. thaum nws tua, rab phom cig, nyab paub tias
lawv nyob rau qhov twg lawm. nyab laj cia li tua ib teg bes plaub caug tuaj rau
ntawm lawv. nws raug tas nrho lawv peb leeg. huas, ntxhuav tsab, thiab
riam hawj tuag tas rau ntawd. nws kuv rau riam tsab sab ko taw laug thiab.
thaum lub muas txwv tawg tas nrho, riam tsab thiaj li tig loo los mus
saib thiab hu nws ob tug kwv tij, huas thiab ntxhuav gawv. tsis muaj ib tug
teb li. nws thiaj li gag kiag mus tuav kiag huas thiab muab tig kiag los thiab
hu kiag nws. nws tsis teb li. riam ho tig kiag mus saib ntxhuav. ua li cas nws
jia tsis taus ntxhuav li. nws tsuas pom ntxhuav yav hauv siab mus rau lub
jej muag xwb. ntawm ntxhuav ib sab yog riam hawj. nws los pw ib tug tsis
nti li thiab tsis ua suab sab li. riam thiaj li hu tsav xeeb, tias, "bawg tsav puas
raug koj?"
nws teb tias, "tsis raug."
riam rov hu tias, "tos kuv." riam thiaj li mus kiag rau ntawm tsav
xeeb lub qhov taub. sij hawm ntawd, tsuas yog hnov suab phom thiab suab
neeg xwb. nyab laj coob dhau, yog li no, koosphas xya cov hnab tsaj ntuag
lawm ntau lub thiab tob hau neeg tu lawm ntau lub. thaum kawg ntawd
koosphas xya thiaj tau tawg thaum lawv tau sib tua nyob rau thaj chaw no ob
teev txwm gaus.
thaum lawv tawg tas lawm, nyias yuav tau mus nyias. muaj pes tsawg
tus sib sau tau ua ke ces cov ntawd mus ua ke. koos blog ces cia li tau khiav
mus thawj nyab laj lawm.
thaum twb kaj ntug lawm, riam thiab tsav xeeb gawv tau khiav los
jib lawv cuaj leeg rau ib lub roob sab nraum no. lawv cov no thiaj li tau tawg
ua ke los mus lawm nasqhas. los hav zoov xwb, lawv los tau peb hnub tseem
thiaj li los txog rau nasqhas. sij hawm los txog ntua, nyuaj hoom tshuab thiaj
li muab riam thauj los mus kho rau looj ceeb lawm. nws tau los kho mob
nyob rau hauv looj ceeb tau ib lub hlis. thaum nws zoo lawm, nws thiaj li
thov tau los mus xyuas niam thiab txiv rau nram zos. nws los lawm, ces cia li
tsis rov qab mus ntxiv li lawm.
zaum sib tua no, tog nyab laj tsis paub zoo tias raug tuag lawm pes
tsawg. koosphas xya hnab tsaj tau ntuag lawm ntau lub nrog rau cov tob hau
neeg tau tu ntawd. paub zoo tias, ib txhia ntawm cov hmoob thiab cov pub
thawj uas yog cov tsis pom los txog tau raug mob thiab khiav tsis taus. cov
no kuj muaj ib txhia tuag lawm. nws kuj muaj ib txhia raug nyab laj ntes tau
tas lawm. yog li no, sib tua zaum no tas thiab koosphas vaj ntxuam tuag tas
cov coob lawm. yawg hlob vaj pov thiaj li tau muablawv koosphas no lawb,
thiab muab vaj ntxuam hloov. cov tub rog nyob rau koosphas no thiaj li tau
muab mus pib dua ib koosphas tshiab. yog koosphas cuaj lawm.