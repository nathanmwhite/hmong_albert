 zaum kho tshiab dhau los yog lub xya hli ntuj hnub tim 31 , 2020 nyob twj ywm hauv tsev kom cheem tau txoj kev kis tus kab mob covid-19 tus kab mob coronavirus , los yog covid-19 , yog ib tug kab mob uas tshwm sim zoo xws li kev tau khaub thuas los yog tau flu , nrog rau ua npaws kub ib ce , hnoos thiab ua pa nyuab . feem neeg coob yuav cia li zoo tsis tag yuav muaj kev ntsuas los yog tshuaj cheem . cov koom haum tswj kab mob ( centers for disease control ) pom zoo kom cov me nyuam uas muaj cov kev mob tshwm sim li tus kab covid-19 nyob twj ywm hauv tsev — nrug deb ntawm cov chaw pej xeem nyob txog — kom cheem tau txoj kev kis tau tus kab mob . yog koj xav tias yuav tau muaj kev kho mob , thov xub hu rau koj lub thawj chaw kho mob ua ntej yuav mus cuag chav kho mob kub ceev los yog chaw kho mob kub ceev . yuav muaj dab tsi rau kuv ras txog tom qab ntsuas tus kab mob covid-19 ntawm kuv tus me nyuam hauv children's minnesota tag ? yuav muab cov roj ntsha tso tau los ntsuas tus kab mob covid-19 nyob rau ntawm children's minnesota los yog xa mus rau lub chaw ntsuas roj ntsha hau lub chaw kho mob mayo clinic kom muaj ntsuas , nyob ntawm seb koj tusm e nyuam mus ntsib lub twg . cov kev ntsuas roj ntsha hauv children's minnesota yog tshwj rau cov neeg mob uas yuav raug pw kho thiab cov neeg mob uas yuav raug muab kho raws tej cov txheej txheem twg . yuav pom ntsuas cov roj ntsha muaj dab tsi ua ntej ob teev . cov kev ntsuas roj ntsha hauv lub chaw kho mob mayo clinic yog rau cov neeg mob uas muaj cov kev mob tshwm sim tiam sis tseem khees rov qab mus taus tsev tom qab ntsib ib tug kws kho mob tag thiab rau cov neeg mob uas teem cov caij nyoog mus muaj tej yam kev kho . yuav pom ntsuas cov roj ntsha no muaj dab tsi tom qab ob peb hnub . yuav muab cov kev ntsuas pom xa rau koj ntawm koj qhov chaw mus xyuas saum huab cua . children's minnesota yuav hu tuaj sib tham txog txoj kev kho koj tus me nyuam yog tias ntsuas pom muaj tus kab mob . kev tu xyuas koj tus me nyuam nyob rau tom tsev yuav zoo tib yam , txawm yuav muab lawv ntsuas los yog tsis ntsuas . kuv yuav ua li cas thiaj pab tau kuv tus me nyuam kom khees nyob rau tom tsev ? so kom txaus thiab haus dej kom cev txhob qhuav . kev tu xyuas cov mob tshwm sim nyob rau tom tsev   nquag ntxuav koj ob txhais tes nrog tshuaj xub npum thiab dej , ntxuav ntev li 20 feeb yog qhov luv kawg . cais koj tus kheej ntawm lwm cov neeg hauv koj lub tsev npaum li koj cais tau . npog qhov ncauj qhov ntswg thaum hnoos thiab txham . pov tseg cov ntawv so qhov ncauj qhov ntswg rau lub thoob muaj hnab ntim . xyeej txoj kev sib qiv tais diav , khob , phuam thiab ntaub pua txaj nrog lwm cov neeg hauv koj lub tsev . so thiab siv tshuaj ntxuav cov chaw " nquag chwv " thoob plaws txhua hnub . looj lub khwb qhov ncauj qhov ntswg yog tias koj yuav tsum tau nyob hauv tib chav tsev nrog lwm cov neeg . yuav ua li cas yog kuv tus me nyuam cov kev mob huam loj heev tuaj ? yog tias koj tus me nyuam ua pa tsis nto heev zus los yog ua pa nyuab heev zus , thov rau nws tus thawj kws kho mob hauv lub chaw kho mob uas koj tus me nyuam mus cuag kev tu xyuas kab mob kev nkeeg . yog tias koj tus me nyuam yuav tsum tau kev kho mob kub ceev , hu rau 911 thiab qhia rau lawv paub tias tseem tab tom ntsuas tus kab mob covid-19 ntawm nws . thaum twg thiaj tsum txoj kev muab kuv tus me nyuam cais rau hauv tsev ? cov me nyuam muaj cov kev mob tshwm sim li tus kab mob covid-19 thiab cov me nyuam uas ntsuas pom muaj tus kab mob covid-19 tawm tau ntawm lub tsev yog muaj peb yam nram no tag : cov kev mob twb tshwm sim tau 10 hnub los yog ntev dua lawm cov kev mob tshwm sim zoo zog tuaj dhau 24 teev los yog ntev dua uas tsis ua npaws kub ib ce thiab tsis noj tshuaj kub ib ce lawm cov kev coj rau cov me nyuam uas muaj feem mob taus dua yog dab tsi ? cov me nyuam uas yeej muaj kab mob kev nkeeg lawm yog cov muaj feem kis tau tus kab mob covid-19 heev dua yuav tau xyeej txoj kev poo raug uas yog nyob twj ywm hauv tsev thiab xyeej kev koom nrog tej koom txoos thiab kev tawm ncig ua si lom zem . puas muaj lus nug ? cov ncauj lus no yuav tsis haum kiag rau koj tus me nyuam tiam sis nws yog cov ncauj lus nthuav dav qhia . yog tias koj muaj lus nug , hu raul mdh ntawm 651-201-5414 los yog txuas mus xyuas www.health.state.mn.us . kom nrhiav tau koj lub chaw kho mob nyob qhov twg , txuas mus xyuas www . childrens mn . org . kev tu xyuas cov mob tshwm sim nyob rau tom tsev 