 Kab Mob La Crosse Encephalitis Kab Mob La Crosse encephalitis yog dabtsi ? Kab mob La Crosse encephalitis o rau lub hlwb yog ib hom kab mob vais lav uas sib kis rau cov neeg los ntawm raug yoov tshaj cuam muaj kab mob tom . Tus kab mob virus bunyavirus yog ib tug kab mob nyob hauv pawg California serogroup thiab txheeb ze tus kab mob vais lav Jamestown Canyon . Cov Kws Tshawb Nrhiav hauv La Crosse , Wisconsin tau tshawb nrhiav pom tus kab mob vais lav no thawj zaug rau xyoo 1964 . Kab mob La Crosse encephalitis txaus ntshai li cas ? Cov neeg feem ntau uas kis tus kab mob vais lav no yeej tsis pom muaj cov yeeb yam mob los sis mob ua npaws - xws li ua rau muaj mob . Cov yeeb yam mob no ib txwm tshwm sim kiag tam sim rau hauv lub sijhawm 1 - 2 lub vij tom qab raug yoov tshaj cum muaj kab mob tom . Tsuas muaj tsawg feem pua ntawm cov neeg , tshwj xeeb mas cov me nyuam yaus thiaj li yuav muaj tus mob o rau lub hlwb ( o rau ntawm lub hlwb ) . Tsawg dua 1% ntawm cov neeg mob encephalitis o rau lub hlwb thiaj li tuag tau xwb . Cov neeg feem ntau yeej zoo rov qab los zoo li qub tag nrho , txawm tias qee cov neeg mob yuav muaj teeb meem mob hlwb mus ntev los xij xws li qaug dab peg los sis mob tsis paub dab tsi li lawm . Kev mob loj feem ntau yog pib mob taub hau , ua npaws , xeev siab , los sis nkees . Qhov muaj mob no tuaj yeem mob ceev ceev ua rau tsis meej pem , qaug dab peg , thiab mob tsis hnov qab li lawm . Tseem tsis tau muaj kev kho rau tus mob no feem ntau yog pab txhawb kom txhob mob xwb . Yog mob loj yuav tau mus pw kho hauv tsev kho mob loj . Leej twg thiaj muaj feem tau tus kab mob La Crosse encephalitis ? Feem ntau yog tshwm sim rau cov me nyuam yaus . Pom tias muaj cov me nyuam yaus hnub nyoog 6 xyoo nyob hauv Minnesota yog cov muaj tus mob no ntau tshaj plaws . Hauv Minnesota , yeej pom muaj mob La Crosse encephalitis rau ib cheeb tsam sab qab teb hnub tuaj ntawm lub xeev , suav txog hauv lub nroog Twin Cities thiab zos nyob ib puag ncig ze ntawd . Cov me nyuam yaus uas nyob los sis ua si rau hauv thaj chaw thiab nyob ze ntawm ntawm cov xoob ntoo yog cov muaj feem tau hom mob no ntau tshaj plaws . Hom yoov tshaj cum uas kis tus kab mob La Crosse encephalitis o rau lub hlwb yog yam mob dab tsis ? Hauv Minnesota , peb muaj khwv yees li 50 hom yoov tshaj cum , tab sis tsis yog txhua yam yoov tshaj cum yuav tom neeg . Feem ntau tus kab mob La Crosse encephalitis yog vim los ntawm hom yoov tshaj cum nyob hauv qhov ntoo sab hnub tuaj ( Aedes triseriatus ) . Hom yoov tshaj cum nyob hauv qhov ntoo feem ntau yeej muaj nyob rau ntawm txhua qhov txhia chaw , tab sis tsis pom muaj nyob xyaws xoob ntoo los sis rau ntawm thaj chaw tsaus , thiab ib txwm nws yeej ya mus  KAB MOB LA CROSSE ENCEPHALITIS 2 tsis deb dua 200 yards rau ntawm thaj chaw uas nws loj hlob . Nws nrhiav noj rau yav nruab hnub , tsis zoo li lwm cov yoov tshaj cum uas feem ntau nrhiav noj rau ntawm tej thaj chaw tsaus thiab pom kev . Hom yoov tshaj cum nyob hauv qhov ntoo tsis me nyuam rau hauv cov qhov ntoo muaj dej ( cov qhov ntoo teev dej nag uas muaj txog ob lub qhov los sis ntau lub qhov ntoo rau ntawm txob ntoo ) . Lawv kuj tsim me nyuam rau ntawm cov log tsheb qub , thiab rau ntawm cov thoob uas ntim dej nag . Tus yoov tshaj cum maum nyob hauv qhov ntoo tuaj yeem tso cov kab mob vais lav La Crosse encephalitis los raws nws cov qe . Qhov no ua rau muaj cov kab mob vais lav nyob rau ntawm thaj chaw no txawm tias yuav dhau mus ib lub xyoos lawm los xij . Yog muaj ntau cov qhov ntoo muaj dej teev rau ntawm ib thaj chaw uas muaj tus kab mob virus La Crosse , yuav ua rau muaj cov yoov tshaj cum muaj kab mob ntau tus rau thaum qab lub caij ntuj sov . Lub caij muaj kab mob La Crosse encephalitis ntau tshaj plaws rau hauv Minnesota ib txwm yog txij thaum nruab nrab lub Xya Hli mus txog nruab nrab lub Cuaj Hlis . Yam uas cov neeg tuaj yeem tiv thaiv tus kab mob La Crosse encephalitis yog dab tsi ? Lub tswv yim tiv thaiv tus kab mob La Crosse encephalitis tau zoo tshaj plaws kom tsis txhob ua ra u yoov tshaj cum ua me nyuam tau rau ntawm koj thaj chaw nyob muaj xws li : Siv av los sis xuab zeb txhaws cov qhov to ntawm tsob ntoo . Muab cov log tsheb qub coj los tsim siv dua los sis muab nws tso rau ntawm thaj chaw uas tsis cug dej nag tau . Muab tej dej ntim ze ib puag ncig ntawm koj lub tsev hliv pov tseg kom tag , tsawg kawg yog ib zaug hauv ib lub vij thiaj tiv thaiv cov yoov tshaj cum tsis tuaj yeem ua me nyuam tau rau ntawm cov dej ntawd . o Cov thoob nqa dej , cov fub / cov tais cog paj ntoos , cov tais rau khoom noj rau tsiaj yug hauv tsev , cov dab das dej rau noog , cov pas dej rau cov menyuam yaus , thiab lwm yam . Nquag kuaj xyuas cov kwj tso dej thiab muab cov nplooj ntoos tshem tawm thiaj li ua rau dej ntws tau zoo . Kaw cov hau xoob / cov hau npog dej thiaj li tsis ua rau dej txheej ua tej pas . Maj mam npog los sis kuaj xyuas cov thoob ntim dej ( xws li cov kas tham rau dej nag ) . Yuav tiv thaiv tus kab mob La Crosse encephalitis thiab lwm cov kab mob npaws yoov tshaj cum rau hauv Minnesota , tiv thaiv koj tus kheej thiab koj tsev neeg kom txhob raug yoov tshaj cum tom : Siv cov tshuaj thaiv DEET raws li cov lus qhia qhia siv uas lo poom tshuaj - siv tshuaj uas muaj DEET qhov ntau tshaj plaws yog 30% thiaj li nyab xeeb thiab ntxim rau cov neeg laus thiab cov menyuam yaus uas muaj hnub nyoog ob hlis rov saud . Lwm cov tshuaj ntxim zoo muaj xws li picaridin , IR3535 , thiab roj ntoo lemon eucalyptus . Tsuas siv cov tshuaj uas raug tso npe rau ntawm Environmental Protection Agency nkaus xwb .  KAB MOB LA CROSSE ENCEPHALITIS 3 Siv cov tshuaj permethri n tsuag rau cov ris tsho thiab thom khwm ua ntej . Hnav cov ris tsho xoob , thiab cov ris tsho muaj tes ntev thiab ceg ntev . Saib xyuas kom koj lub tsev txhob muaj cov yoov tshaj cum . Piv xam li , yuav tsum ua zoo kaw cov qhov rais thiab cov qhov rooj . Minne sota Department of Health Vectorborne Diseases Unit PO Box 64975 St . Paul , MN 55164 651 - 201 - 5414 www . health . state . mn . us 3 / 9/2018 - Hmong Xav tau cov ntaub ntawv no ua lwm hom , hu rau : 651 - 201 - 5414 . Luam tawm rau ntawm daim ntawv uas raug tsim rov qab los siv dua . 