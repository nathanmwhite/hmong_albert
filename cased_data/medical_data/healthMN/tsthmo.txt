Minnesota Department of Health - Ntaub ntawv qhia qhov tseeb Kev Sim Tshauj Ntawm Tawv Nqauj Tawv Txog Kev Kuaj Kab Mob TB The TB Skin Test ( Mantoux ) Hmong Kev sim tshauj ntawm tawv nqaij txog kev kuaj xyua kab mob ntsws hu ua Tuberculosis ( TB ) , lossis tej thaum kuj hu ua " Mantoux " no yog ib yam kev kuaj uas tsis mob li , qhov kev kuaj no yog los xyuas seb koj puas kis tau hom kab mob ntsws ( latent TB ) . Hom kab mob ntsws ( latent TB ) yog dabtsi ? Hom kab mob TB no muaj ob theem . Mob theem twg los tshuaj yeej kho tau . Thaum cov kab mob TB xub nkag rau hauv koj lub cev , nws ua rau koj mob ntsws ( latent TB ) . Yog tias tsis kho , hom kab mob ntsws ( latent TB ) ntawd yuav dhau los mus ua ib yam kab mob ntsws ( TB ) mus li . Leejtwg los yeej mob tau TB vim tias nws kis ib tug rau ib tug los ntawm tej pa uas yus nqus . Theem 1 — Kab Mob ntsws ( Latent TB ) Theem 2 — Mob ntsws lawm ( Active TB ) Cov kab mob TB ntawd " pw tsaug zog " hauv koj lub cev . Theem no tej zaum yuav zoo li no mus ntev heev — ntau ntau xyoo los muaj . Cov kab mob TB ntawd ua haujlwm thiab kis loj tuaj . Qhov no ua rau tej yam hauv yus nruab cev tsis zoo / puas . Koj tsis mob lossis zoo li tsis muaj mob li . Thaum xoo fais fab ntawm hauv siab los yeej tsis pom tias koj mob li . Feem ntau koj tsis xis nyob . Koj tus kws kho mob yuav kuaj xyuas seb hom kab mob TB ntawd ua rau koj lub cev tsis zoo qhov twg lawm . Koj kis tsi tau TB rau lwm tus . Yog tias yam kab mob TB ntawd nyob hauv koj lub ntsws , koj yuav kis tau TB mus rau lwm tus thaum koj hnoos , txham , hais lus , lossis hu nkauj . Feem ntau kho tau los ntawm kev noj ib yam tshuaj kom puv 9 hlis . Kho tau los ntawm kev noj 3 lossis 4 hom tshuaj kom puv 6 hlis . Yuav ua li cas kuv thiaj paub tias kuv mob ntsws ( latent TB ) ? Sim tsuaj ntawm tawv nqaij ( " Mantoux " ) yuav qhia tau yog tias koj mob ntsws ( latent TB ) . Tej zaum koj yuav mob ntsws ( latent TB ) tau yog tias koj tau nrog ib tug neeg uas mob TB lawm ( txawm tias koj tsis paub tias tus neeg ntawd mob li ) . Koj lub chaw kuaj mob yuav siv ib rab koob me me xav ib co kua ( hu ua " tuberculin " ) rau koj daim nqaij ntawm koj phab caj npab . Koj lub chaw kuaj mob YUAV TSUM tau kuaj koj phab npab 2 lossis 3 hnub tom qab lawv xav tshuaj sim TB rau koj , txawm tias zoo li koj tsis muaj mob . Yog tias koj tsis haum qhov tshuaj sim , yuav ua rau koj phab caj npab ib nyuas o ua ib lub menyuam pob . Koj lub chaw kuaj mob mam li xyuas seb lub pob ntawd luaj li cas . Yog ua ib lub menyuam pob , nws yuav ploj mus li ib ob asthiv . Kuv yuav tu kuv phab caj npab li cas tom qab sim tshuaj kab mob TB ? Tsis txhob muab ntaub ( bandage ) lossis ntaub nplaum los qhwv . Ceevfaj tsis txhob pub txhuam dabtsi lossis muab khawb . Yog tias qhov nqaij ntawd khaus khaus no , muab ib txoj phuam txias txias npuab rau . Muab koj phab tes ntxuav thiab maj mam muab so kom qhuav .   Kev Sim Nqaij Tawv Txog Kev Kuaj Kab Mob TB - nplooj 2 5 / 2004 Tuberculosis Prevention and Control Program P . O . Box 64975 St . Paul , MN 55164 - 0975 651 - 201 - 5414 1 - 877 - 676 - 5414 www . health . state . mn . us nplooj 2 ntawm 2 Yog tias kuv mus sim tshuaj es tsis mob ne ( negative ) ? Qhov kev kuaj ntawd yog " negative " yog tias tsis ua ib lub menyuam pob ( lossis ua ib lub menyuam pob me me xwb ) ntawm qhov chaw uas koob nkaug . Qhov kev kuaj TB uas yog negative ntawd feem ntau txhais tau tias koj tsis muaj TB . Nyob rau tej lub sijhawm , tej zaum koj yuav tau rov mus kuaj seb puas mob TB dua lwm zaus . Yog tias kuv mus sim tshuaj es mob lawm ne ( positive ) ? Qhov kev kuaj ntawd yog " positive " yog tias muaj ib lub pob loj tsawv ntawm qhov chaw nkaug koob . Qhov no txhais tau tias tej zaum koj muaj hom kab mob TB nyob rau hauv koj lub cev . Feem ntau , cov neeg mus kuaj nqaij tawv es yog " positive " no txhais tau tias nws mob ntsws ( latent TB ) lawm . Yuav kom paub meej , koj tus kws kho mob mam li kuaj koj thiab xoo fais fab ntawm koj lub hauv siab . Tej zaum yuav tau siv lwm yam kev kuaj seb koj puas muaj yam kabmob TB uas kis tau . Koj yuav tsum mus sim tshuaj nqaij tawv seb puas mob TB yog tias : koj nyob / nrog ib tug neeg uas mob TB , koj nyob ib lub tebchaws uas muaj neeg coob mob TB , koj ua haujlwm lossis nyob hauv tsev tu neeg laus , tsev kuaj mob , tsev kho mob , tsev kaw neeg , lossis tsev rau cov neeg tsis muaj tsev nyob , lossis koj mob kas cees HIV lossis lwm yam kev mob nkeeg . Yog tias kuv twb xav koob tshuaj BCG tiv thaiv lawm ne ? Txawm tias koj twb xav koob tshuaj BCG lawm los , koj mus sim tshuaj kab mob TB tseem tau . Cov neeg uas twb xav tshuaj BCG lawm yeej tseem kis tau kab mob ntsws ( latent TB ) thiab mob tau TB . Koob tshuaj BCG no tej zaum yuav pab tiv thaiv kom menyuam tsis txhob mob heev heev thaum lawv tau tus kab mob TB . Qhov kev tiv thaiv no yuav tsis ua haujlwm zuj zus thaum koj laus tuaj . Koob tshuaj BCG ntawd ua tau kom thaum yus mus sim tshuaj TB qhia tau tias yus mob TB lawm ( positive ) . Tiamsis yog tias koj qhov kev sim tshuaj TB ntawd yog ( positive ) no , tej zaum yog cov kab mob TB hauv koj lub cev xwb — tsis yog los ntawm koob tshuaj . Tiv thaiv kom koj thiab koj tsev neeg noj qab nyob zoo — mus sim tshauj nqaij ntawm seb puas mob TB ! Yuav mus kuaj TB no , hu rau koj tus kws kho mob lossis chaw ua haujlwm txog kev noj qab haus huv ( public health department . ) . Koj mus sim tshuaj ntawm tawv nqaij seb puas mob TB tau , txawm tias koj twb mus xav koob tshuaj BCG tiv thaiv lawm . Tsis txhob ntshai mus kuaj . Kab mob TB yeej kho tau ! The TB Skin Test ( Mantoux ) page 2 Hmong 