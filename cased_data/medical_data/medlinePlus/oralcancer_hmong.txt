Mob Khees Xaws Qhov Ncauj Xyoo 2015 , ntau dua 45 , 000 Tus Neeg Asmeskas tau kuaj pom muaj mob khees xaws qhov ncauj lossis mob khees xaws ntawm caj pas . Ntau dua 8 , 000 tus neeg tag lawv lub neej txoj sia los ntawm mob khees xaws , tua yuav luag txhua ib tus neeg hauv txhua xuaj moos , hauv txhua hnub . Ntawm cov neeg 45 , 000 yog cov neeg kuaj pom tshiab , tsuas yog ib nrab thiaj nyob ntev txog 5 xyoos xwb . Feem ntau ntawm qhov uas ua rau muaj mob khees xaws ntawm qhov ncauj yog los ntawm kev haus luam yeeb thiab haus cawv thiab hla kev sib kis los ntawm tib neeg cov kua uas muaj kab mob vais lav ( HPV ) — tib co kab mob vais lav uas ua rau dhau ua kab mob khees xaws rau ntawm lub ncauj tsev menyuam hauv cov pojniam . Kab mob khees xaws qhov ncauj feem ntau pib mob me me , muaj tej qho dawb uas tsis nco saib txog lossis muaj cov pob liab lossis xoo pob rau tej qho twg hauv lub qhov ncauj thiab feem ntau yeej tsis nco qab saib kom txog thaum nws dhau ua mob kis ( sib kis ) rau lwm qhov ntawm lub cev . Nws tuaj yeem cuam tshuam rau ib qho chaw twg ntawm lub qhov ncauj suav nrog daim di ncauj , cov pos hniav , ob sab plhu , tus nplaig , thiab cov tawv nqaij mos thiab ntxhib . Kab mob khees xaws qhov ncauj muaj feem pua kho tau ntau dua yog tias tau txais kev kho thaum ntxov . Cov kws tshaj lij kho hniav tuaj yeem yog thawj tus neeg saib xyuas cov kev tiv thaiv kab mob khees xaws ntawm qhov ncauj thaum ntxov . Koj tus tswv cuab kho hniav CDA suav nrog kev kuaj mob khees xaws qhov ncauj uas yog ib feem ntawm cov kev kuaj ntsuas raws sij hawm . Kev paub tus tsos mob thaum ntxov tuaj yeem kho tau ntau dua . Cov tsos mob thaum ntxov muaj xws li : • Cov pob uas tawm ntshav yooj yim lossis tsis zoo tu qab • Cov tawv nqaij hauv lub qhov ncauj txawv xim • Ua pob , tawv nqaij tuab , ua pob ib puag ncig , to lossis tawv nqaij to ua ib qho chaw me • Mob , nqaij mos , lossis loog ib qho twg hauv lub qhov ncauj lossis ntawm daim di ncauj • Ua rau zom , nqos , hais lus lossis hloov lub pob tsaig lossis tus nplaig hloov nyuaj . • Tus nplaig hloov chaw ua kom haum rau cov kaus hniav Thaum kuaj pom tias muaj mob khees xaws qhov ncauj hauv cov neeg uas tsis muaj feem pheej hmoo , cov kab mob feem ntau tshwm sim hauv cov neeg uas siv luam yeeb hauv txhua yam . Cov neeg uas haus cawv thiab haus luam yeeb muaj pheej hmoo siab dua . Yav tas dhau los , kab mob khees xaws qhov ncauj tau tshwm sim muaj ntau dua hauv cov neeg hnub nyoog tshaj 40 xyoo ; txawm li cas los xij , kev tshawb nrhaiv cov mob HPV tau muaj ntau ntxiv hauv cov neeg uas hnub nyoog tseem hluas dua li cov hnub nyoog no . Yog tias koj pom muaj tej yam tshwm sim txawv ib qho twg ntawm koj lub qhov ncauj , tiv toj rau koj tus kws kho hniav CDA kiag tam sim kom kuaj xyuas . Kom nco ntsoov tias lub pob ntawv mob tau ntev npaum cas thiab seb nws puas txawj loj lossis hloov ua lwm xim lossis tsis xwm yeem . Nco ntsoov tias , kev kho mob thaum ntxov yog ib txoj hauv kev zoo tshaj plaws rau kom muaj txoj sia nyob . Kom kawm paub ntau ntxiv txog mob khees xaws qhov ncauj thiab mus cuag tau cov chaw pab thum luam yeeb , mus saib hauv : https : / / www . cda . org / public - resources / community - oral - health - resources