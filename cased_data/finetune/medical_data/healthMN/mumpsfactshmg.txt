( Hmong ) 7 / 2017 Kab Mob Ua Qog Kab mob ua qog yog dab tsi ?
Kab mob ua qog yog ib yam vais lav sib kis uas feem ntau yog mob rau tom caj pas ntawm lub pob ntseg thiab lub pob tsaig .
Cov tsos mob qog yog dab tsi ?
Cov tsos mob qog muaj xws li ua npaws txias , mob taub hau , mob ib ce , qaug zog , tsis xav noj zaub mov , thiab ua qog rau ntawm qhov chaw nqos zaub mov hauv qab pob ntseg lossis ntawm lub pob tsaig lossis tag nrho ob sab ntawm lub ntsej muag ( parotitis ).
Mob qog ua rau muaj teeb meem dab tsi ?
Ntau txog 30 feem pua ntawm txhua tus neeg kis tau kab mob qog yeej tsis muaj tsos mob dab tsi .
Orchitis ( ua rau lub noob qes o ) yog ib yam uas nquag tshwm sim hauv cov txiv neej tom qab kis tau mob .
Muaj tsawg zaus , uas tshwm sim tus mob rau cov hlab hlwb ( encephalitis ).
Yuav kuaj pom tus mob qog li cas ?
Mob qog tuaj yeem kuaj pom los ntawm kev saib cov tsos mob thiab kuaj cov ntshav .
Cov kws kho mob yuav suav sau cov piv txwv quav ncaug , hnoos qeev , zis thiab ntshav coj los kuaj xyuas cov kab mob .
Muaj lwm yam mob uas tuaj yeem ua rau muaj cov tsos mob sib xws yog li nws yogib qho tseem ceeb uas yuav tsum tau kuaj ntshav thiaj li paub tseeb .
Mob qog sib kis tau li cas ?
Mob qog tuaj yeem sib kis tau thaum ib tus neeg uas muaj mob qog hnoos lossis cov hnoos qev nyob ze koj , lossis yog tias koj kov tau cov kua ntawm lub qhov ncauj lossis qhov ntswg ntawm tus neeg muaj mob qog thiab kov koj lub qhov muag , qhov ntswg , lossis qhov ncauj .
Sib koom siv cov cuab yeej haus dej , noj mov , haus luam yeeb , thiab sib hnia yog cov piv txwv uas tuaj yeem kis tau kab mob ntawm tus neeg mob qog .
Ntev npaum cast us neeg muaj mob qog tuaj yeem kis tau rau lwm tus ?
Mob qog tuaj yeem sib kis tau 2 hnub ua ntej muaj tsos mob tshwm sim mus txog 5 hnub tom qab .
Mob qog feem ntau sib kis thaum 48 xuaj moos ua ntej pib mob .
Puas yog muaj tshuaj tiv thaiv mob qog ?
Yog .
Cov tshuaj txhaj tiv thaiv kab mob qog tau txhaj ua ken rog cov tshuaj MMR ( Tshuaj Mob Qhua Pias , Mob Qog , Mob Qhua Maj ).
Ib koob tshuaj tiv thaiv mob qhua pias yuav muaj txiaj ntsig tiv thaiv tau li 80 feem pua ntawm cov neeg txhaj tshuaj tiv thaiv kab mob , tab sis kev txhaj ob koob tshuaj tiv thaiv mob qog yuav muaj txiaj ntsig li 90 feem pua ntawm cov neeg txhaj tshuaj tiv thaiv kab mob .
Qhov no txhais tau tias nws muaj peev x wm uas ib tus neeg txhaj 2 koob tshuaj MMR kom tau txais cov tshuaj tiv thaiv mob qog .
Kawm paub ntau ntxiv ntawm MMR ( Mob Qhua Pias , Mob Ua Qog thiab Mob Qhua Maj ) Cov Ntaub Ntawv Tshuaj Tiv Thaiv Kab Mob ( VIS ) ( www . website . net Xav tau txais cov ntaub ntawv no ua lwm yam qauv , hu rau : 651 - 201 - 5414 .
