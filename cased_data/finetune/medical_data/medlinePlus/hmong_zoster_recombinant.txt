Tshuaj Txhaj Tiv Thaiv Kab Mob Tawm Hlwv ( Kab Mob Ua Qoob ), RZV : Dab Tsi Uas Koj Yuav Tau Paub 1 Vim li cas thiaj yuav tau txhaj tshuaj ?
Tus kab mob ua qoob ( kuj hu ua tus kab mob pob qoob sawv hlwv los sis pob qoob sawv hlwv ) yog ib yam pob ua mob rau daim tawv nqaij uas mob heev , keev muaj kev sawv hlwv .
Tus kab mob ua qoob yog tsim los ntawm tus vais lav kab mob xeeb pob hlwv dej , uas yog tib tug kab mob uas ua rau mob tus kab mob tsiaj tuaj tis .
Tom qab koj muaj kab mob tsiaj tuaj tis , tus kab mob vais lav nyob rau hauv koj lub nrog cev thiab muaj peev xwm ua tau rau muaj kab mob ua qoob tom qab rau hauv lub neej .
Koj tsis muaj peev xwm kis tau kab mob ua qoob ntawm lwm tus neeg .
Txawm li cas los xij , ib tug tib neeg uas ib txwm tau kab mob tsiaj tuaj tis ( los sis txhaj koob tshuaj tiv thaiv kab mob tsiaj tuaj tis ) dua li muaj peev xwm kis tau kab mob tsiaj tuaj tis ntawm lwm tus neeg uas kab mob ua qoob los .
Tus kab mob ua qoob no feem ntau tshwm rau ib sab ntsej muag los sis ntawm lub cev thiab yuav zoo rov los li 2 txog rau 4 lub lim tiam .
Qhov tsos mob tseem ces yog ua rau mob , uas muaj peev xwm ua rau mob heev .
Lwm yam tsos mob ntawm tus mob qoob sawv hlwv no yog kev mob ua npaws , mob taub hau , tshee ua no thiab plab tsis xis nyob .
Tsawg tsawg zaus , ib txoj kev kis kab mob ua qoob muaj peev xwm ua tau rau kom mob ntsws muaj dej , tsis hnov lus zoo , dig muag , paj hlwb mob liab thiab o ( mob hlwb muaj dej ) los sis tuag taus .
Rau li ntawm 1 leeg hauv 5 leej , txoj kev mob muaj peev xwm yuav mob txuas ntxiv mus ntev loo tab tom qab cov pob twb tau ploj tag mus .
Qhov mob uas mob mus ntev - tsis kawg no yog hu ua kev mob lub hlwb - tom qab kab mob pob qoob sawv hlwv ( post - herpetic neuralgia , PHN ).
Tus kab mob ua qoob nquag muaj rau cov neeg hnoob nyoog uas muaj 50 xyoo thiab laus tshaj ntawd ntau dua mob rau cov neeg hluas , thiab kev muaj mob tshwm sim yuav muaj ntau tuaj raws lub hnub nyoog .
Nws nquag muaj dua rau cov tib neeg uas lawv lub zog tiv thaiv kab mob tsis tshua muaj zog lawm vim yog lawv muaj mob xws li khees xaws , los sis siv tshuaj xws li steroids los yog siv tshuaj kho kab mob khees xaws .
Yam tsawg 1 plhom tib neeg tauj ib xyoo hauv lub Teb Chaws Meskas tau kab mob ua qoob .
2 Tshuaj tiv thaiv kab mob ua qoob ( sib tov ua ke ) Tshuaj txhaj tiv thaiv kab mob ua qoob sib tov tau txais kev tso cai los ntawm FDA nyob rau xyoo 2017 rau kev tiv thaiv kab mob ua qoob .
Nyob rau hauv cov kev sim kho mob , nws yog ntau dua 90 % uas tiv thaiv tau nyob rau kev tiv thaiv kab mob ua qoob .
Nws kuj tseem muaj peev xwm txo tau lub cib m ntawm PHN .
Ob koob tshuaj txhaj , sib nrug li 2 txog rau 6 lub hlis , yog tau txais kev pom zoo txhaj rau cov laus uas muaj hnub nyoog 50 xyoo thiab laus dua ntawd .
Yam tshuaj txhaj tiv thaiv no tau txais kev pom zoo txhaj rau cov neeg uas twb tau txais yam tshuaj tiv thaiv kab mob ua qoob uas muaj sia tag lawm ( Zostavax ).
Tsis muaj tus kab mob vais lav uas ciaj sia nyob rau hauv yam tshuaj txhaj tiv thaiv no .
Recombinant Zoster VIS â€” Hmong ( 2 / 12 / 18 ) 3 Muaj ib co neeg yuav tau txhob txhaj hom tshuaj no Qhia koj tus kws tshuaj tiv thaiv yog hais tias koj : Muaj ib qho mob hnyav , muaj cov kev fab tshuaj txaus ntshai txo tau txoj sia .
Ib tug neeg uas tau muaj kev fab tshuaj txaus ntshai txo tau txoj sia tom qab txhaj ib koob tshuaj tiv thaiv kab mob ua qoob , los sis muaj fab tshuaj txaus ntshai rau ib feem twg ntawm hom tshuaj txhaj tiv thaiv kab mob sib tov no , tej zaum yuav tau hais kom txhob txhaj hom tshuaj tiv thaiv kab mob no .
Nug koj tus kws kho mob yog koj xav tau cov ntaub ntawv hais txog feem sib tov ntawm hom tshuaj tiv thaiv kab mob no .
Cev xeeb tub lawm los sis tseem pub mis rau tus menyuam .
Tsis muaj cov ntaub ntawv qhia paub ntau hais txog kev siv tshuaj sib tov txhaj tiv thaiv kab mob ua qoob rau cov poj niam uas cev xeeb tub lawm los sis cov poj niam uas ua kwd saib xyuas neeg mob .
Koj tus kws kho mob tej zaum yuav qhia kom ncua kev txhaj tshuaj tiv thaiv kab mob .
Hnov nyob yeej tsis xis neej li .
Yog koj muaj mob me ntsis , xws li tau khaub thuas los ntswg , koj tuaj yeem txhaj qhov tshuaj tiv thaiv kab mob rau hnub no tau .
Yog koj muaj mob loj hauj sim los sis mob hnyav , koj yuav tau tos kom txog thaum koj zoo tso .
Koj tus kws kho mob yuav qhia tau rau koj .
4 Cov teeb meem yuav muaj tau los ntawm tshuaj txhaj Tsis hais hom tshuaj twg , nrog rau tshuaj txhaj , nws yuav ua rau muaj lwm yam mob tshwm sim tuaj .
Tom qab kev tau txais kev txhaj tshuaj tiv thaiv kab mob qoob uas sib tov , tej zaum tus neeg ntawv yuav muaj : Mob heev , liab , mob , los yog o thaj chaw uas txhaj tshuaj Mob tob hau , mob leeg , ua npaws , tshee , qaug zog / zog ntaug Nyob rau hauv cov kev sim kho mob , cov neeg uas mob txhais caj npab me ntsis los sis mob heev tsim tsawv tom qab kev txhaj tshuaj tiv thaiv kab mob , thiab qee leej kuj muaj kev liab thiab o qhov chaw uas lawv raug txhaj tshuaj .
Qee cov neeg hnov qaug zog , muaj mob leeg , mob tob hau , tshee , ua npaws / kub ib ce , mob plab , los sis xeev siab .
Muaj li 1 ntawm 6 leej neeg uas tau txais tshuaj txhaj tiv thaiv kab mob tawm hlwv sib tov tau muaj cov mob zoo sib xws uas tau tiv thaiv lawv los ntawm kev ua tej hauj lwm uas niaj hnub ua .
Cov yam ntxwv mob tau ploj mus ntawm lawv tus kheej nyob rau hauv li ntawm 2 txog rau 3 hnub .
Cov mob zoo sib xws keev mob rau cov neeg uas hluas zog .
Koj tseem tsim nyog tau txais koob tshuaj txhaj thib ob ntawm tshuaj tiv thaiv kab mob tawm hlwv uas sib tov txawm tias koj twb tau muaj ob zaug cov kev fab no tom qab uas txhaj thawj koob .
Lwm cov teeb meem uas muaj peev xwm yuav tshwm sim tau tom qab txhaj tshuaj tiv thaiv kab mob : Muaj tej thaum neeg kuj tsaus muag tom qab cov kev kho mob , nrog rau kev txhaj tshuaj .
Zaum los yog pw kom ntev li 15 feeb kuj yuav pab tau kom txhob tsaus muag thiab raug mob vim cia li ntog .
Qhia rau koj tus kws kho mob paub yog hais tias koj kiv taub hau los yog cia li tsis pom kev los yog hnov dab tsi nrov hauv ob lub pob ntseg .
Qee tus neeg kuj mob xwb pwg uas muaj peev xwm ua rau mob loj thiab mob tsis paub zoo mus sijhawm ntev dua kev mob uas tuaj yeem yuav tau txhaj tshuaj ntxiv rau tom qab ntawm .
Qhov ua li no muaj tshwm sim tsawg heev .
Tsis hais hom kev txhaj tshuaj twg los kuj ua tau rau txhaum fab loj tsis haum qhov tshuaj .
Cov kev fab tshuaj uas tsis haum los ntawm ib hom tshuaj txhaj tiv thaiv khwv yees tias nws muaj li 1 ntawm ib plhom ( million ) koob tshuaj , thiab kheev tshwm sim li ntawm ob peb feeb mus rau ob peb teev tom qab txhaj tshuaj tiv thaiv kab mob tag .
Tsis hais hom tshuaj txhaj twg , nws muaj tsawg heev uas qhov tshuaj yuav ua rau raug mob loj los yog tuag .
Txoj kev nyab xeeb kom tsis muaj xwm txheej ntawm cov tshuaj txhaj yeej muab los saib kom zoo tas li .
Yog xav paub ntxiv , mus saib : www . website . net 5 Yog muaj ib qho teeb meem loj heev ne yuav ua li cas ?
Kuv yuav tsum tau saib ntsoov kom pom dab tsi ?
Saib seb puas muaj lwm yam uas ua rau koj txhawj xeeb txog , xws li cov cim mob qhia txog kev txhaum fab , kub ib ce siab heev , los yog coj tus cwj pwm tsis thooj li qub .
Cov cim mob uas qhia tias muaj fab tshuaj loj tsis haum qhov tshuaj yuav muaj xws li ua xua , lub ntsej muag los yog lub caj pas o los yog phob vog , ua pa nyuaj , lub plawv dhia ceev , kiv taub hau , thiab nkees heev .
Tej no yuav pib li ob peb feeb mus rau ob peb moos tom qab txhaj qhov tshuaj .
Kuv yuav ua li cas ?
Yog koj xav tias nws yog ib qho fab tshuaj loj tsis haum tshua los yog lwm yam xwm txheej mob ceev uas yuav tos tsis taus , hu rau 9 - 1 - 1 los yog coj koj tus Recombinant Zoster Vaccine 2 / 12 / 2018 Ofce use only Hmongmos liab mus rau ntawm lub tsev kho mob uas nyob ze tshaj .
Tsis tag li ntawv los , hu rau koj tus kws kho mob .
Tom qab ntawd , muab qhov fab tsis haum tshuaj ntawd qhia mus rau Vaccine Adverse Event Reporting System ( VAERS ) ( Qhov Chaw Qhia Paub Txog Teeb Meem Txhaj Tshuaj ).
Koj tus kws kho mob yuav yog tus ua ntawv mus qhia qhov no , los yog koj ua koj tus kheej nyob rau ntawm VAERS lub vas sab ntawm www . website . net , los yog hu rau 1 - 800 - 822 - 7967 . VAERS tsis muab lus pab tswv yim qhia txog kev kho mob .
6 Kuv yuav kawm kom paub ntau ntxiv tau li cas ?
Nug koj tus kws kho mob .
Nws yuav muab tau cov ntawv ntsaws rau sab hauv lub npov ntim qhov tshuaj los sis muab lwm cov ntaub ntawv uas muaj lus qhia rau koj paub .
Hu rau lub chaw ua hauj lwm fab kev noj qab haus huv hauv koj lub nroog los sis lub xeev .
Hu rau Centers for Disease Control and Prevention ( CDC ) ( Cov Chaw Tswj thiab Tiv aiv Kab Mob ): - Hu rau 1 - 800 - 232 - 4636 ( 1 - 800 - CDC - INFO ) los yogr - Mus saib hauv CDC lub vas sab rau ntawm www . website . net
