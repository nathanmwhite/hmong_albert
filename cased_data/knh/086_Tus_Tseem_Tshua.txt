Tus Tseem Tshua
Nws tsis hais leej twg li . Nyob rau hauv nws lub neej tej zaum nws
yuav muaj ib tug neeg uas nws haj tseem tshua txog tab txawm hais tias nyias
twb tau mus nyias lawm .
Nws yog ib hnub thaum lub caij Ntuj Zeeg xyoo 1987 . Kuv tau caij tsheb
mus ua si txog rau pem lub pas dej Millerton Lake . Sij hawm kuv tau mus
txog ntua rau ntawm qhov nres tsheb , nws twb yog kaum teev thiab nees
gaum feeb lawm . Hnub no nyob rau ntawm no yog ib hnub tshav ntuj tuaj
sov so thiab hnov cua tuaj txias zias . Vim rau qhov hais tias lub caij ntuj xov
twb dhau los lawm ntev . Yog hais tias koj tsis hnav tsho tiv no , nws yuav no
tsem tsawv thlab . Kuv tau muab Â· kuv lub tsheb nres tig mus rau pem lub pas
dej . Lub xyoo no tsis muaj nag , lub pas dej no nqeg lawm tob kawg . Kuv jia ze
mus rau tom plawv pas dej pom ob lub me nyuarn nrob roob tshwm rau tod ,
thiab ho jia hla mus lawm sab tim ub pom ib zag av uas tsis muaj nroj tsuag
yuav tuaj rau li .
Thaum kuv tawm hauv tsheb las , kuv xam ib ncig saib puas pom muaj
neeg tuaj ua si , tab sis mas tsis pom muaj ib lub tsheb los sis puas ib tug neeg
yuav nyob qhov twg ua rau kuv pom li . Thaum tsis pom muaj neeg li lawm ,
kuv xav tau tias lub caij no , nws twb pib no lawm jhe thiaj li tsis muaj neeg
yuav tuaj ua si txog rau pem tej no . Kuv ho tig rov qab los mus rau sab nram
zos Hmoov Av no pom faj suav iab oo sawv puv gaus ntuj , vim rau qhov hais
tias nws twb yog lub caij Ntuj Zeeg lawm tab sis mas nag tshiab teem tsis tau
nqes .
Kuv thiaj nqes taug txoj kev ua leej tib twb taug taug ua av qawm qees
mus lawm mam ntug dej . Sij hawm kuv nqes dua ntais nrav lawm , kuv hnov
cov cua tuaj mam pas dej tuaj raug ib ce thoob plaws , vim rau qhov hais tias
kuv tsis muaj tsho thiab ris tiv no hnav mus . Nws ua rau kuv ib ce txhias thoob
plaws , thiab sawv pob qav kaws zom zaws . Thaum kuv mus txog ntua rau
ntawm cov dej thiab zaum ntua thiab cev loo kuv sab tes xis mus kov kiag zoo
gaus li cov dej kuj sov thiab , tab thaum kuv thau loo tes los hauv cov dej los
hnov tes txhias tu ziav mho . Kuv jia lub pas dej mas niam nyob tsis tswm li ;
nws pheej ntas tas zaj tas zog . Kuv sawv ntawm ntug pas dej ntawd nuam
lawm pug sab ntug sab tim ub ib pliag thiab no no kuv lawm ; kuv thiaj li mam
nee nrad rov qab los rau saum tsheb no .
Thaum kuv los yuav luag nto saum no , kuv hnov ib lub tsheb tuaj thiab
zoo gaus tuaj theem ze rau ntawm kuv nres kuv lub . Kuv los tshwm plaws ,
kuv pom ib lub tsheb TOYATA , Celica xim xiav nres kiag rau ntawrn kuv lub ib
sab , thiab pom ib tug poj niam tseem tab torn qheb kiag nws lub qhov rooj tsheb
thiab tab tom yuav tawm los . Kuv los kiag rau ntawm kuv lub tsheb , thiab tus
poj niarn ntawd thiaj li tawm plaws los thiab hnov kaw nws lub qhov rooj
tsheb mov koog rau . Thaum no kuv paub zoo tias nws yog ib tug hluas gauj
Hmoob . Nws thiaj hais tias , " Hi , koj tuaj ua si thiab los ."
Kuv teb tias , " Hnub no tsis muaj dab tsi ua kuv lam tuaj ncig ua si saib
pas dej xwb ."
Nws hais tias , " Tam sim no twb tsis tau no heev thiab ua li cas tsis muaj
neeg tuaj ncig ua si pem tej no li lawm ." Nws thiaj li txav los ze zog rau ntawm
kuv lub tob hau tsheb . Thaum no kuv thiaj pom nws tseeb , nws hnav ib lub
tsho tiv no juab tsaus tsaus los phim rau nws lub ris dawb . Nws yog ib tug
neeg siab tsawv tej zaum jhe siab ib yam li kuv thiab lub cev yiag ntxiag . Nws
cov plob hau ntev los txog ntua rau ntawrn nws lub duav . Nws tseern muab ib
txog ntaub liab los mus khi nws ib kag plob hau dauv los mus rau ntawm nws
ib sab plu los mus phim rau nws lub jej muag dawb mos nyoos thiab mas nws
zoo ntxim nyiam . Kuv nug nws tias , " Thov txim koj be hu ua li cas thiab yog
xeem dab tsi ?" Thaum kuv nug no , kuv xav tau tias thov kom nws xeem tsis
txhob yog kuv xeem .
Nws teb tias , " kuv be hu ua Huas no . Peb yog Hmoob Thoj ." Nws thiaj
li tig nug kuv be , thiab kuv thiaj li qhia rau nws tas . Wb tau sawv rau ntawd
sib tham mus ntev loo lawm ib me chim . Thaurn no zoo gau li wb sib paub
zoo zog lawm . Yog li no , nws thiaj li hais kom wb nqes mus kov dej ua si
lawm hauv ntug pas dej . Kuv thiaj hais rau nws tias , " Kuv twb mus mad los
lawm , tab sis mus los kuj mus xwb tiag . Tej zaum nrog koj mus no nws yuav
tsis no no li thaum kuv mus kuv ib leeg lawm ." Thaum kuv cov lus no hais
poob nthav , nws tig loo tuaj jia kuv thiab luag nyav . Nws ua rau kuv lub
plawv dhia mawm zog . Wb thiaj li mus kov dej ua si li ib pliag thiab mam li
rov qab los rau saum tsheb saum no .
Thaum wb rov qab los txog saum no , nws twb zoo gaus li tav su dua .
Wb thiaj li taug kev mus lawrn tom qhov chaw lawv thaiv pas dej tod . Zoo
gaus li thaum no , wb sib swm lawm thiab kuv thiaj nug tias , " Ua li cas hnub
koj ho tuaj ua si ntawm no koj ib leeg xwb ."
Nws teb tias , " Ua li cas koj ho tuaj koj ib leeg thiab xwb ." Nws pheej
yuav kom kuv qhia kuv qhov rau nws ua ntej tso nws mam li qhia nws qhov
rau kuv . Yog li no , wb tau sib cav qhov no ntev loo . Thaum kawg ntawd kuv
thiaj li hais rau nws tias , " Twb yog hnub no kuv tsis muaj dab tsis ua thiab
kuv thiaj li lam tuaj ua si pem tej no seb puas yuav jib cov ntxhais zoo li nej
tuaj ua si pem no thiab . Xyov yog hmoov dab tsi kuv tau jib koj hnub no rau
ntawm no ." Nws kuj hais tias nws li ces yog ib yam gaus li kuv li thiab xwb .
Yog li no , tej chaws ncig ua si nyob rau ntawm qhov chaw thaiv lub pas dej
Millerton Lake no wb kuj tau mus ncig txhua tas . Thaum yuav tsaus ntuj uas
wb baj los mus tsev ntawd , wb ob leeg thiaj li sib qhia chaw nyob thiab xov
tooj .
Txij ntua li hnub ntawd los mus wb txoj kev sib paub kuj zoo yam gaus
li ib tug me nyuam uas tsuas nyob muaj hlob ntxiv mus li . Wb txoj kev swm
phooj ywg ntawm wb ob leeg tau tshwm los tau txwm gaus ib xyoos thiab rau
lub hli . Nws yog ib hmos thaum lub caij ntuj tshiab ua peb phav ntawd Easter .
Kuv tau hu xov tooj mus rau nws , nws niam los teb thiab nws niam thiaj li
hais tias , " Huas nrog Huas tus niam laus lawv mus xyuas lawv tus niam hlaus
hlob nyob pem Seattle lawm ."
Kuv nug tias , " Lawv yuav mus hov ntev lawv mam li los ?"
Huas niam , " Lawv yuav mus li ib lis tiam lawm thiaj rov los ." Thaum
hnov cov lus no , kuv kuj xav tau tias nws puas yuav muaj tseeb . Vim kuv
jeeg tsis tau tias , yog Huas yuav mus no tej zaum nws yuav hais qhia rau kuv
paub ua ntej nws yuav mus ntawd . Vim rau - qhov hais tias lub lis tiam tas los
no , wb twb tau hais tias wb yuav baj mus ua si lawm pem Yosemite National
Park .
Kuv tos txog hmo Vasxaum tsaus ntuj uas tshuav ib hnub tseem lawm
xwb peb twb yuav rov qab mus kawm ntawd . Kuv sim hu xov tooj mus seb
lawv puas tau los txog . Zaum no yog Huas txiv los mus teb . Kuv nug tias ,
" Huas puas nyob lawm ?"
Nws teb tias , " Huas twb mus yuav txiv lawm thiab peb twb ua tshoob tas
lawm . Koj tsis txhob hu tuaj ib zaug ntxiv li lawm ."
Kuv nug tias , " Huas mus yuav leej twg ?"
Nws teb tias , " Tej ko tsis yog koj teeb meem . Koj tsis txhob hu tuaj ntxiv
lawm tsam koj muaj teeb meem ." Nws cia li muab lub xov tooj khwb gaus
rau . Kuv cia li ntxub Huas txiv tam sim lub sij hawm no mus .
Thaum hnov dheev cov lus no , kuv tsis jeeg li . Yog li no , kuv thiaj li
hu kiag mus nug Huas ob tug phooj ywg . Gawv kuj hais ib yam gaus li ntawd .
Sij hawm kuv hnov cov lus no tas , kuv lub siab mas nyob tsis tus li . Nws zoo
gaus li kuv cia li ua ib neeg vwm li lawm . Jia mus qhov twg los tsaus ntuj nti
thiab thaum ntawd tsuas yog xav joov Huas ib leeg rau hauv lub siab xwb . Yog
hais tias tseem muab nws cov duab los saib thiab mas zoo gaus li tsis xav quaj
tab sis lub kua muag cia li ntws tawm los .
Thaum tau vwm li no tau ob peb hnub lawm , kuv thiaj li xav tau tias
yog ib tug hluas gauj zoo gauj thiab ntxim kuv lub siab hlub thiab tshua nws
tas baum li Huas Thoj no : yog nws tseem muaj lub siab phem rau kuv tej
zaum jhe kuv yuav tsis yog tus nws yuav txiav txim siab los mus hlub kom
mus tas ib sim . Yog li no , kuv thiaj li ua ib siab tsis txhob xav txog nws , tab sis
lub siab tseem vwm juav rau nws ib leeg xwb .
Twb yog tau ntev li ob lub hlis tom qab no , kuv thiaj li mloog tau kuv
mam li rov qab zoo li tus neeg qub ua ntej thaum Huas tsis tau ncaim kuv
mus ntawd . Kuv lam rov qab zoo li tus neeg qub xwb , tab sis mas lub siab
tseem nco nws ib leeg los mus tau ob peb lub xyoo tom qab no ntxiv . Vim rau
qhov kuv tau paub tias , tsis yog Huas zoo siab hlo los mus tso wb txoj kev sib
hlub uas twb ob leeg tau tsim muaj los . Vim yog cov laus tseem muab peb
Hmoob txoj kev txoj cai saib hlob li yav thaum ub .
Niaj hnub no yog hais tias kuv tau rov qab mus rau pem lub pas dej ,
Millerton Lake ped , kuv tseem nco thiab tshua txog tus hluas gauj uas wb ob
leeg tau cog ib zaug kev phooj ywg nyob dhau yav tas los . Tsis tas li ntawd ,
mus txog ped thaum twg mas zoo gaus li kuv pheej tseem pom nws tus duab
nyob zem zuag ntawm kuv . Nws twb yog li tau peb xyoos tom qab no lawm ,
thiab kuv ho rov qab tau mus ua si txog rau ped dua . Kuv khaws tau ib lub pob
zeb los mus sau tau ib kab lus rau ntawm sab phab ja xis mas uas tus jw thaiv
lub pas dej ntawd tias , " The seasons are changed and so does the mind of
human being . TC loved HT Fall 1987 ."
Nws twb tau ib ntus tom qab no kuv ho rov qab tau mus txog rau
ntawm sab phab ja kuv tau sau kab ntawv no tseg . Muaj leej twg sau tau ib
kab rau hauv qab tias , " The one you really love and care , is never your forever
mate ." Thaum nyeem tas kab ntawv no , nws ua rau kuv xav tau hais tias leej
twg los sij uas yog tus tau sau kab ntawv no tseg rau ntawm no , nws yeej paub
txog thiab jib txoj kev txoj sib hlub thiab sib ncaim zoo li kuv no .
