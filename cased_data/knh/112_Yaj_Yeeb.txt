Yaj Yeeb
Nyob rau hauv lub ntiaj teb no yaj yeeb yog ib yam khoom uas zoo ua
tshuaj tshaj plaws los mus pab leej tib neeg . Nws zoo ua tshuaj heev lawm
nws kuj yuav rau tib neeg liam txwv yog hais tias tus yaj yeeb laum tau lawv
nruab nrog cev lawm . Nws zoo txog baum li no ua li nws ho xub txawm muaj
nyob rau qhov twg ? Vim li cas cov yaj yeeb no ya txog qhov twg leej tib neeg
yeej txwv tsis pub cog ? Thiab vim li cas nws ho tuaj mus rau sab ntiaj teb
Esxias qab teb xab hnub tuaj ?
Raws li cov tub txawg tau mus muab tshawb juam xyuas los mus cov
yaj yeeb no xub xub txawm muaj nyob rau sab ntiaj teb Yuslauv ( Europe )
txawm nyob rau zaj roob uas niaj hnub no yog lub teb chaws Switzerland .
Thaum nyob rau qhov no mas cov yeeb no tseem yog yeeb qus , paub tau tsis
zoo tias twb yog ntev baum li cas lawm cov neeg txuj tim ntawd thiaj li tau
muab coj los mus cog . Lub caij thaum cov yaj yeeb txawm muaj rau qhov nod ,
nws yog 700 xyoo ua ntej dua tswv Yesxus tau tshwm sim los mus ua neeg rau
lub ntiaj teb no .
300 xyoo ua ntej thaum tswv Yesxus ntawd , cov tub txawg uas tau mus
tshawb xyuas , lawv tshawb tau tias cov neeg thaum ntawd tau muab cov yeeb
no los mus siv los mus ua tshuaj . Tas li ntawd los mus , cov yeeb no thiaj li pib
siv mus rau lwm thaj chaw thiab leej tib neeg thiaj li siv coob zuj zus . Cov yaj
yeeb no tau ya mus mus rau lwm qhov zoo yam gaus li ib cov noob nrog , tab
sis lawv tau hais tias , " Cov yaj yeeb no yog ib co khoom xaiv av kawg gaus lam
tau lam cog kuj tuaj tsis zoo thiab yuav tsis tau muab ."
Txij li ntawd los mus , yeeb thiaj li ya mus rau l wm qhov chaw thiab leej
tib neeg thiaj li tau cog thiab siv ib tiam dhau ib tiam los mus txog rau niaj
hnub no . Tab sis nyob rau thaum lub caij ntawd , muaj ntau ntau qhov chaw
uas tau cog thiab siv cov yaj yeeb no , lawv tau txwv tsis pub neeg cog muaj
vim rau qhov ib txhia neeg tsis txawj siv . Lawv haus thiab tseg tsis taus lawm .
Thaum no lawv ua ib tug neeg liam txwv thiab lub neej poob qab .
Nws twb yog ntau ze ib txhiab xyoo tom qab cov yaj yeeb no tau tshwm
sim lawm . Yaj yeeb thiaj li tau tuaj mus txog rau sab ntiaj teb Esxias qab teb sab
hnub tuaj . Lub caij no kuj yog lub caij cov neeg dawb tawv tau tuaj mus tsuj
teb chaws rau sab ntiaj teb no . Yog li no , cov yaj yeeb no yog lawv rab phom
zoo tshaj plaws yuav tua tau lwm haiv neeg sai thiab zooj yim . Cov neeg no
lawv xub xub tuaj rau lub teb chaws Isdias ( Indian ) thaj tsam ntawm xyoo
1500 . Ua ntej ntawd kuj muaj neeg tau tuaj dua lawm , xws li yawg Mav Kaus
Pog Laus tau tuaj ko taw ntawm Ivtaslis tuaj mus rau niaj hnub no Tuam
Tshoj thaum xyoo 1200 ntawd .
Lub niam horn phiaj ntawm cov neeg tawv dawb no tuaj mas yog : ib
tuaj nrhiav yuav kua txob , ob tuaj nrhiav nyiaj , kub , thiab liaj ia teb chaws ,
thiab peb tuaj nthuav tawm tswv Yesxus lub moo zoo .
Thaum thaj tsam li 1516 ntawd cov neeg tawv dawb thiaj li tau nquam
koj tuaj mus poob rau Suav Teb thawj thawj zaug . Thaum 1604 ntawd cov
neeg tawv dawb thiaj li tuaj rau Keem Too ( Canton ), Suav av loj . 1689 kev lag
luam ntawm Tseem Fwv Suav thiab cov neeg tawv dawb tau pib tshwm sim .
Yog li no , yaj yeeb thiaj li tau nchuav tuaj mus rau sab ntiaj teb no baum gaus
li ntuj los nag .
Ntau xyoo dhau los mus ntawd ib xyoo twg cov yaj yeeb no tuaj ntau
zuj zus . Xyoo 1729 muaj neeg coob heev nyob rau sab ntiaj teb no tau quav
yeeb . Yog li no lawm , Tseem Fwv Suav thiaj tau txwv tsis pub muaj kev lag
luam nrog rau cov neeg nyob rau l wm teb chaws .
Xyoo 1796 Tseem Fwv Suav tau txwv tsis pub muaj neeg haus yaj yeeb
nyob rau Tuam Tshoj . Tseem Fwv Suav twb txwv heev bauj lino ; tab sis mas
ib xyoo twg yeeb tseem tuaj ntau tshaj xyoo tas los lawm . Xyoo 1801 mus rau
1820 ntawd , ib xyoo twg yaj yeeb tuaj li 5 , 000 thawv . lb thawv txaus gaus ib tug
neeg nqa . Txog rau xyoo 1831 , cov yaj yeeb no tuaj muaj 19 , 000 thawv ib xyoo
twg . Tau tsib xyoos tom qab ntawd ib xyoo twg nws tuaj tshaj li 30 , 000 thawv
lawm . Vim yog ib xyoos twg tseem tau tuaj ntau tshaj xyoo tas los lawm , xyoo
1839 cuam Rog Yaj Yeeb thiaj li tau tshwm sim nyob rau Keem Too ( Canton ),
Suav Teb .
Txij ntua li cuam Rog Yaj Yeeb no tas , paub tsis zoo tias ua yaj yeeb ho
tuaj baum li cas lawm los ho tsis muaj tuaj li lawm . Yog li no , cov neeg tau
tseg tsis tau yaj yeeb ntawd thiaj li tau khiav tawm hauv Suav teb los mus rau
niaj hnub no yog LosTsuas , Phab mab thiab Nyab Laj qaum teb ua yaj yeeb
haus . lb co neeg ntawm cov tau khiav tawm Suav teb no yog cov Hmoob .
Hmoob yog cov neeg nyob rau pem roob pem hav ua tau yeeb los tej
nom tswv tuaj tsis txog ces lawv kuj tsis ua li cas rau . Ntev mus ntawd ces Fab
Kis thiab Blog thiaj tuaj kom Hmoob ua yaj yeeb muag rau lawv . Yog li no ,
ntev mus ntev tuaj ntawd , thiaj tau muaj raws li zaj dab neeg uas tau sau
dhau los , Paj Cai thiab ib co Hmoob thiaj li tau sawv los mus ua rog nrog Fab
Kis thiab Blog thaum xyoo 1916 mus txog 1920 ntawd .
Hmoob ua yaj yeeb ua ntej thaum xyoo 1975
Nyob rau hauv Sov Tshoj , Hmoob uas cov tseem nyob rau pem toj roob
hauv pes muaj ib txhias kuj tseem tau ua yaj yeeb thiab yog lawv nyob txawm
raug rau qhov chaw uas yuav ua yaj yeeb tseem zoo . Tsis tas li ntawd , tub lag
tub luam kuj tseem tuaj nqus yaj yeeb txhua txhia xyoo . Cov Hm . oob tau ua yaj
yeeb no lawv qhov chaw khwv nyiaj ces kawg yog los ntawm lawv cov yeeb
los xwb . Ua ntej thaum xyoo 1975 ntawd , Hmoob kuj tau ua yeeb rau ntau
qhov chaw nyob rau hauv lub teb chaws Blog . Raws li paub mas ib yog thaj
tsam ntawm lub Roob Phauj Ciab Phauj khoos , ob yog lub Roob Kasxav , peb
yog lub Roob Phauj Thoos , thiab tsib los mus rau lwm qhov .
Hmoob ua yaj yeeb nyob rau cov thaj tsam uas tau teev los saum no
vim rau qhov tias nyob rau cov roob no yeej yog toj siab lawm xwb , ces yog li
no , tej huab cua kuj txias . Tsis tas li ntawd , cov huab cua los zoo muaj jis sib
xws thawm niaj thawm xyoo . Cov Hmoob tau los mus chiv peev lawv lub
neej nyob rau cov roob twb tau muaj ntau tiam neeg los lawm . Tej zaum nws
twb yuav muaj ib puas tawm xyoo los mus txog ntua thaum lub teb chaws
Blog tawg . Tsis tas li ntawd , niaj hnub no los , cov Hmoob nyob txawm rau cov
chaw zoo ua yeeb ; lawv kuj tseem ua yaj yeeb li lawv pog thiab yawg thaum ub
tau ua los lawm , tab sis nws tsisÂ· muaj nqes li lawm . Vim rau qhov hais tias
nom tswv Blog tau txiav tsis pub neeg ua yaj yeeb lawm , yog li no , leej twg
nyiag kev ua tau los yuav tsis muaj tub luam tuaj yuav lawm . Lawv cov
nyiag ua tau lawv tsuas ua los rau haus thiab siv me jis lawm xwb .
Hmoob thaum ub nyob rau Los Tsuas Teb cov ua yaj yeeb yog cov coob .
Nws los rau tom qab xyoo 1960 ntawd cov neeg cog cov yaj yeeb no muaj tsawg
zuj zus . Txoj kev cog yaj yeeb ploj zuj zus vim rau qhov hais tias cov chaw ib
txwm thaum ub cog tau yeeb zoo zoo ntawd kuj cog tsis tau yeeb tam sim no li
lawm .
Niaj hnub no lub plawv cog yaj yeeb nyob hauv lub ntiaj teb no yog
nyob rau Phab Mab teb uas ze rau Thaib , Blog thiab Suav clam av ntawd . Lawv
cov neeg no lawv yeej muaj lawv ib pab tub rog los mus kav jug teb chaws no
los mus rau lawv ua yaj yeeb . Tej nom tswv yeej mus tsis tau rau tom lawv
qhov chaw li .
Hu ua yaj yeeb no tsis hais nyob rau lub teb chaws twg , sawd daws yeej
txwv tsis pub muaj tshwm sim . Vim qhov yaj yeeb no yog ib yam khoom uas
yuav los mus txo los si puas ua tau ib tug tib neeg liam txwv , yog thaum nws
tiv tau yaj yeeb lawm . Peb cov coob twb tau pom thiab tau paub tus puav neeg
tau cia yaj yeeb nee lawv lub cev lawm , thiab lawv cov no zoo li cas .
Peb sawd daws yog feem ntau paub txog hais tias cov khoom no yog ib
cov khoom yuav ua kom yus lub neej raws tsis cuag luag tas tiam yog hais tiag
yus tsis tseg tus yaj yeeb no tiag . Tab sis , thaum kawg gaus no , kuj tu siab rau
peb ib co Hmoob kawg ; peb twb tau tuaj nyob rau lub teb chaws ua txwv tuag
nthi tsis pub haus yaj yeeb kiag li los kuj tseem muaj peb cov Hmoob tus puav
tseem xeem tuaj xyaum nyiag haus yaj yeeb nyob rau sab ntuj no .