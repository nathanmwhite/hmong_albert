Yoo Mov Blej Tau Ib Lis Tiam
Koj sim xav saib yog hais tias koj mus txog rau ib lub ntiaj teb txawv
txawv , lus los koj tsis paub , tej khoom noj thiab haus los koj noj tsis taus thiab
haus tsis taus . koj puas yuav nyob taus ?
Nws yog ib hnub , thaum lub caij ntuj sov thiab yog thaum yuav luag
tsaus ntuj uas hnov thiab pom tej noog tsev quaj zom zaws yuav los mus
muab lub chaw pw . Vim rau qhov hais tias lawv twb tau mus yos khoom noj
ib hnub thiab lawv twb sab sab thiab lim lim lawm . Lawv twb yuav rawm pws .
Sij hawm ntawd , tej ntoo sawv nyob rau ntawm tej tsis pom co los sis puas ua
zog li , thiab tsis hnov muaj ib lub cua tuaj tom ntug dej ntuj tuaj los sis puas
qhov twg tuaj li . Sawv ntawm peb hauv ntej uas yuav mus lawm pem ib lub
qhov rooj txiag ntoo yog ib tug Asmesliskas tab tom thau thau yuam sij hauv
nws lub hnab tsho yuav los mus qheb lub qhov rooj ntawm lub tsev dawb
dawb peb yuav gag mus lawm hauv . Kuv tig los mus saib pom peb tsev neeg
sawv ua ib kab leej ntawm txoj kev xismas . Tus loj tus me , peb ib leeg tuav ib
lub phij xab ntawm tes thiab cov loj peb ib leeg tsem khuam ib hnab thoob
puab paj ntaub rau ntawm ib sab xub pwg . Kuv niam yog tus sawv pug tom
kawg gaus .
Thaum tus yawg Asmesliskas yoj teg thiab hais kom peb sawv daws
mus lawm hauv tsev , peb thiaj li mus dua hauv tsev lawm . Sab hauv tsev
mas txawv kawg gaus yeej tsis tau pom dua tej vaj tse zoo li no . Sab hauv lub
tsev no pua ib co xov paj phuam juab thiab kem ua ntau ntau chav . Peb thiaj li
muab peb cov phij xab thiab hnab tso rau ntawm hauv plag uas yog chav nyob .
Tus yawg ntawd thiaj li coj peb mus saib thiab qhia cov chav txaj pw , chav dej ,
thiab chav ua mov noj . Thaum los txog rau tom chav ua mov noj , nws qhia
nta thiab tua lub qhov cub , thiab nws thiaj li hais ob peb lo lus rau peb . Nws
thiaj li tawm mus lawm . Peb twb tsis paub xyov nws h ais tus dab tsi li . Zaum
no , tsis yog neej tsis paub dab lus , yog neej tsis paub neej lus .
Thaum nws mus dhau lawm thiab kuv tau muab lub qhov rooj kaw
thiab xauv rau , peb tsev neeg thiaj tau los mus zaum ua ib pawg rau ntawm
ob lub rooj zaum xim liab tsaus uas nws yeej teeb zoo zoo rau ntawd lawm .
Nyob rau ntawm lub rooj zaum sab tod uas ntawm lub kaum tsev , txawb ib
lub teeb uas muaj ib lub kaus mom khwb thiab nws cig lam lug ua rau ntawm
chav peb nyob ntawd pom tsaus nyos , zoo yam gaus li ib hnub uas hlawv teb
tas es cov pas taws mus thaiv lub hnub tas . Lub sij hawm ntawd , tas peb sawv
daws zaum ib co sab sab thiab mluas mluas . Tsis muaj leej twg yuav hais ib lo
lus li .
Peb zaum ntev li kaum tawm feeb rau ntawd , thiab kuv thiaj li sawv
mus saib ntawm daim iav loj loj uas muaj ib daig ntaub dawb twb qub tsawv
dai thaiv kom tsis txhob pom lawm sab nraud . Thaum kuv muab daim ntaub
ntawd yaws kiag mus ib tog , kuv jia sab nraud pom ob peb tsob me nyuam
ntoo . Kuv saib saib sab nraud li ib me pliag , thiab hnov ntuj teb jiag moo to
tsis hnov ib lub suab dab tsi li . Kuv mam li ho tso daim ntaub ntawv thiab tig
rov qab los . Kuv pom tag lawv sawv daws kua muag poob txias to . Tsis muaj
leej twg ua ib lub suab li thiab tsis muaj leeg twg hais ib los lus li . kuv thiaj li
mus nta lub teeb ntawm txoj kev mus lawm tom cov chav txaj , thiab rov mus
saib tej txaj chaw pw ib zaug dua . Thaum kuv rov qab los , lawv nyias tseem
quaj nyias .
Hmo ntawd peb sawv daws cia li pw tsaug zog pheeb rau ntawm ob lub
rooj zaum ib hmos . Tag kis peb thiaj sawv los thiab tsis paub tias pes tsawg
teev li lawm ? kuv niam lub moos twb yog plaub teev , tab sis kuv mus saib
nram daim iav loj ua ca lub hnub nyuam qhuav yuav pib nto ntuj xwb . Peb
thiaj los muab tej khoom noj nyob rau tom chav noj mov thiab hauv lub tub
txias los noj . Peb lam noj cov khoom Asmesliskas yuav tau tuaj ntawd mus ib
lis tiam ntxiv .
Peb tos txog hnub yim tsis pom peb tus kwv tij uas yuav tuaj saib peb
tuaj txog li , thiab peb cov khoom noj tas . Hnub cuaj thaum sawv ntxov , peb
sawv <laws nqhes khoom noj kawg . Tsis muaj dab tsi noj li , kawg muaj dej
haus xwb . Kuv txiv wb thiaj li mus yos saib puas muaj khw nyob qhov twg rau
qhov thaum tus yawg Asmeslikas yuav tau mus , nws muab tau ib puas nyiaj
cev rau peb . Yog li no , wb thiaj li tawm tuaj mus yos seb puas pom khw nyob
qhov twg .
Nws kuj yog muaj hmoo kawg gaus , thaum wb mus txog ntua rau tom
txoj kev tsheb loj . Wb mus pom ob niam tub Hmoob gawv tseem tab tom
yuav tuaj mus yos khw . Thaum pom dheev ob niam tub Hm . oob ntawd mas
kuv jias lub zoo gaus li lub ntuj tshiab tas lawm hov ntau . Peb sib tham ob peb
los tas thiab peb thiaj li ua ke mus lawm tom khw .
Thaum mus txog hauv khw , gawv qhia wb yuav khoom ub khoom no
tab sis lub khw no tsis muag txhuv noj . Gawv kuj hais rau wb tias tag kis gawv
mam li tuaj coj peb mus yuav txhuv nram khw Nyab Laj . Thaum peb tawm
los thiab los txog tom kev ncaim no , wb thiaj qhia peb lub tsev rau ob niam tub
Hmoob ntawd .
Tag kis yog hnub Vasxaum , peb tus kwv tij thiaj li tuaj saib peb , thiab
nws thiaj li yuav tau ib co zaub thiab ib hnab txhuv tuaj rau peb ua noj . Tsis
tas li ntawd , ob niam tub Hmoob uas kuv txiv wb tau jib ntawd lawv kuj yuav
tau ib hnab txhuv tuaj rau peb thiab . Hnub Vasxaum ntawd , peb thiaj li nyob
tham ib hnub hauv peb tsev .
Thaum yuav tav su uas kuv niam lawv ua su yuav siav , kuv hnov cov
pa mov blej ntawd tsw nram chaw ua mov noj tuaj mas kuv yeej tos tsis txawj
txog thaum lawv ua su siav li . Thaum lawv rau tau mov tas thiab peb thiaj li
mus noj . Noj thawj pluag mov blej nyob lub teb chaws vam vam meej no mas
qab kawg gaus tsis paub yuav piav li . Tam sim niaj hnub no kuv tseem nco
joov pluas mov blej no .