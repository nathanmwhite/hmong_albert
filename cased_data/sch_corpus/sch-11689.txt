Nyob zoo tijlaug Georges ,
hnub no kuv rov qab tuaj txuas lus mentsis nrog nej sawvdaws thiab
specially kuv muaj ib los lus thov pab faj tuaj rau nej tsev neeg xeem
Vwj vim tias nej muaj ib tug tub txawj ntse kawm ntawv siab taus tso
peb tseg lawm . Kuv twb niaj hnub zov - v saib puas yuav muaj leejtwg yuav
los sau rau hauv nov , tabsis twb tau ib asthis lawm tsis pom hais txog
li es kuv thiaj li lam hais ob peb los rau peb cov phoojywg nyob hauv
chav SCH no xwb .
Kuv pom tias koj hais txog Pajtshiab , tiamsis qhov ntawv twb dhau los
ntev lawm . Qhov kuv xav hais txog mas yog ntawm kuv tus npawg thiab
phoojywg zoo hus ua Vam Vwj , nws yog yawg laus Mais Vwj tus tub
hlob . Nws twb ncaim peb mus tau 7 hnub lawm , kuv tseem nco thiab tshua
nws kawg nkaus , yeej tsis xav kom qhov xwm no muaj tseeb kiag li , vim
tias nws tseem hlua - a es tsis tau tsim nyog mus cuag nws niam nws txiv
thiab pog yawg lawv kiag li .
Tijlaug Georges , yog koj mus nrog lawv zov hmo , thiab ntsib nws tus kwv
tuaj Michigan tuaj ces , thov koj pab hais nyob zoo rau nws thiab tos
txais kuv cov lus pab nws tus siab tsis tag thiab mog .
Thiab thov nej zam txim rau qhov kuv tuaj koom lub cev tsis tau nrog
nej vim tias nyob deb dhau lawm mog . Txawm li cas los kuv tus ntsuj
plig yeej nrog nraim nej , thiab kuv yuav nco kuv tus npawg Vam mus tas
ibtxhim os . Muaj dabtsis los peb mam sib tham dua ...

Me kwv Leej Hmoob ,
Ua tsaug ntau rau koj cov lus thiab koj lub siab hlub peb cov kwvtij
sawv daws .  Vam tau tso peb tseg rau Hnub tim 12/2/2010 no .  Peb cov
kwvtij nyob rau lub teb chaws no yeej paub tag tom qab nws tau tag sim
neej lawm .  Peb yuav coj nws lub cev coj los ua dab qhuas rau hauv
Fresno hnub tim 12/11 - 13/2010 no nyob rau hauv lub nroog Fresno .
Peb sawv daws khuv xim nws heev tab sis nws tus mob tsis tso es nws
thiaj li ncaim peb sawv daws mus lawm .  Nws tus kwv yeej tuaj nyob rau
hauv Fresno lawm .  Kuv mam tham qhia thiab hais koj cov lus ua koj
qhia rau kuv ntawm mus rau nws tus kwv nawb .  Ua tsaug ntau ov .

Cwjmwm ,
Koj puas yog tus George ( Suab Hmoob ) ua thiab muag kasxev video ma ?
Npawg Vam tus mob yog hom twg ne ? Peb khuvxim yawg thiab . Sai zog lawm
ntshe yuav tuaj xyuas yawg ua zaum kawg tsis tau , nej cov uas yog
kwvtij zam thiab nawb .
X Z

Last weekend , kuv tau mus koom xyuas Nom Tub Tsab lub ntees pem
Fresno , kuv yeej hnov Hmoob hais zom zawm txog Vwj Mais tus tub tuag
lawm no thiab tiag . Hmoob tseem piav hais tias yog yawg mus Nplog teb
los es raug Nplog lom yawg thiaj li tuag . Kuv thiaj teb lawv hais tias
ua li lawv leej twg puas muaj proof tias yog Nplog lom yawg . Tsis muaj
neeg teb kuv cov lus lawm .
Nrog nej tsev Hmoob Vwj tu siab qhov nej ib tug kwv tij tau ncaim nej
mus lawm uas yuav tsis muaj hnub rov qab los lawm . Thov kom nws tus
ntsuj plig mus zoo mus kom txog ntuj ceeb tsheej .
Hais li neb hais ko ces Cwjmem txawm yog George Vwj ntag los . Uali koj
puas yog tus George Vwj nyob Fresno ne ? Tiam sis tus George Vwj nyob
Fresno mas nws raug zoo rau LPDR nas .....
HM213

Hav Zoov ,
Ua tsaug os bawg Hav Zoov .  Kuv paub hais tias VAM yeej yog ib tug uas
nyiam phooj ywg thaib muaj phooj ywg coob .  Cov ua paub nws mas yeej
pab peb tsev  neeg khuv xim nws kawg li , tab sis vim nws tus mob tsis
tso es nws thiaj li tau ncaimlub ntija teb no mus lawm . Qhov nws mob
ntawm kuv tus kheej los yeej tsis paub tsheeb thiab .  Tej zaum yuav
yog los ntawm cov zaub mov ua nws tau noj lawm thaum nws tawm mus ncig
mus saib lawm lub teb chaw .

Cwjmem ,
Kuv yog Xavzoo , tsis yog Hav Zoov . lam qhia koj nyeem ntawv Hmoob
meme , tejzaum koj tsis nco rau iav lawm xwb . Npawg Vam ces yog peb tus
yawglaus Mais tus tub xwb los mas . Yawglaus Mais ces kuv tau ntsib nws
zaum kawg yog 1990 - 91 nyob Vibnai .
Npawg Vam tus tijlaug Ceeb yog npawg Fwm ua phom huamyuaj raug nyob
rau Loojceeb .
Ntawm npawg Vam tus mob yog muaj li koj hais kuj yog ib qho ua rau peb
xav txawv , yog tej yam tsim nyog tham qhia rau peb tau kawm los yuav
tau tshaj rau sawvdaws . Peb cov uas ncig ntuj yuav tau xyuamxim kawg
kiag . Tsis zoo tham los txhob tham ntawm no , kuv mam nug ntawm lwm tus
yawglaus tsev Vwj .
Tejzaum koj tsis yog tus George uas muag kasxev video .
X Z

Bawg Xavzoo ,
Thov txim nawb .  Yog li koj hais lawm , kuv tsis tau so kuv daim iav es
kuv sau koj lub be tsis raug lawm .
Kuv tsis yog tus George koj los yog Hmong213 hais ntawm .  Kuv yog kuv
lwm tus tabsis tus tijlaug nej sawv daws paub ntawm los yog kuv ib tse
neeg .
Cov lus ua hais txog ua rau VAM tuag ntawm yog speculation xwb .  Qhov
yuav paub tseeb txog ntawm VAM tus mob ntawm yuav yog VAM tus kwv ua
nrog cov kws kho mob tham rau .
Hmoob yeej ib txwm hais tias " Blooj tsawb tsi yog buag , mab sua tsis
yog kwv luag ", tab sis yog yus mus tsham xyuas lwm lub teb chaws , teb
chaw Koos sam , ces tej zaum " Mab sua thiab kwvtij los yuav tsis yog
kwv luag lawm ", qhov tseeb yus yuav tsum saib yus tus kheej kom zoo
xwb thiaj yuav tsis muaj teeb meem .
Kuv qhov Advise ;
Yog peb yuav mus ua si mus rau phab Asia ua yuav kom zom ze thiab tsis
tshua " worry " li ces  yog SUAV TEB ( Av loj ) xwb .  Vim suav txoj cai
zoo .  Yog ib tug tib neeg SUAV twg nws los ua phem rau cov neeg NCIG
TEB CHAWS " ces suav txhom tau tus neeg phem ntawm yuav raug rau txim
nyav heev .  Li no , cov neeg suav yeej tsis lam kam los ua phem rau cov
neeg ncig teb chaw ( foreign tourists ).  Tab sis dej nyob rau Suav teb
tsis huv , yuav tsum noj tej yam zaub mov kub kub xwb thiaj yuav tsis
raws plab ( hepatitis A ).

............
Npawg 213 ,
Koj tau mus Nom Tub Tsab lub  ntees es puas muaj neeg coob tuaj
thiab ??  Pab nrog lawv tu siab thiab hlub txog Nom Tub kawg .
Peb ces ebb ...... cov yawg .... 1 leeg xam phaj zuj zus lawm tiag tiag .
Tshuav pes tsawg lo lus zoo , lus hlub lus thsua los yuav tau hais
nawb ... tsis muaj caij nyoog lawm ......

Cwjmem ;
Nej twb yeej paub tseeb thiab pom meej tias Vwj mais mus nplog teb vim
muaj Vwj Khwb .......   Leej twg yog tus tua Vwj Mais nej yeej paub
tseeb tib yam nkaus yus kwv tij tua yus nkaus li koj teev lawm ntag ..
Ua li cas Vwj Mais tej tub ki tseem ho mus nplog teeb thiab thiaj mus
raug xwm txheej zoo li ntawd ......!
Nplog teb tus yuav tua nej ces nej tus kwv tus tij , tus txheeb tus ze
xwb nawb lwm tus luag tsis paub nej luag tsis tua nej ....  Tiam sis
ceev faj thib xuv nej cov kwv tij thiab txheeb ze tsis li yeej yauv
pom dab xwb xwb thiaj tag .....!
Nej tsev Hmoob vwj yog mus nplog teb tsis tsim nyog nej ua rau VWJ
KHWB paub kiag ....!

LeejHmoob and Cwj
Thanks for the information . ua tsaug uas neb tham qhia peb hauv no
nawb ! Khuv xim Vam kawg . Yawg tseem hluas heev . Kuv kuj paub Vam zoo ,
peb ncaw pob ua ib team uake ntau zaus thaum Vam tseem nyob Det . Ob
xyoo dhau los kuv thiab yawg wb mus sib ntsib Blog teb kuj tau mus noj
mov thiab noj pho uake sib tham txog yav hluas dhau los . Kuv nrog nej
tsev kwv tij Hmoob Vwj tu siab nawb . Paub sai dhau lawm yuav tuaj
xyuas tsis tau . Thov kom Vam mus tau lub neej zoo lawm yav pem suab .
Dr . Suav Yaj

Phoojywg Cwjmem ,
Nrog nej tsev xyom cuab tu siab thiab khuvxim tus tijlaug Vam Vwj
nawb . Kuv tsis paub nws personally , tabsis yeej paub nws tsev neeg zoo
thiab yeej muaj kev txheeb ze ntau yam . Kuv tseem khaws tau ib daim
duab uas thaum kuv txiv tau tso peb tseg , tijlaug Vam niam thiab txiv
tuaj ua hauv qhua . Yog nyob ze ces peb yeej yuav tuaj nrog nej saib
nws , tabsis nyob deb lawm ces tsuas xa lo lus hmov tshua tuaj xwb
nawb .
HL

Nyob zoo tus kwv Nres ,
Nom Tub Tsab lub ntees yeej muaj kwv muaj tij thiab neej tsa tuaj
xyuas coob kawg li thiab . Cov kwv tij nyob Alaska , Portland , Oregon ,
Detroit , Michigan thiab Minnesota tuaj huv si . Nom Tub Tsab kuj yog ib
tug neeg paub coob heev thaum nws tseem ua neej nyob , yog li Thiaj li
muaj kwv muaj tij thiab neej tsa Hmoob tuaj xyuas nws coob .
Koj yeej hais yog lawm . Cov kwv tij thiab phooj ywg peb tib phaum yeej
ploj lawm coob leej li lawm . Cas zoo nkaus li lub sij hawm mas khiav
ceev kawg li lawm . Tiam sis ua siab loj thiab vim hais tias peb ua
neej nyob nyias yeej muaj nyias hmoov ua neej thiab . Li cas los xij ,
yog hnub twg fuab tais ntuj visa rau leej twg lawm ces tus ntawd yuav
tsum tau mus xwb .......
HM213 .

surithay ,
txawm yog brother Dr Suav Yaj ntag lod .... tamtseeb laud ... thiab ua
tsaug rau koj qhia koj tus kheej rau peb nawb .
Hmoob213 ,
Cwjmem tsi yog kuv me npawg George Vue nawb ... Cwjmem mas ntsub
nplogliab os , hos George Vue mas hlub nplogliab nawb .  koj yuav tsum
tau saib nkawv qhov interest thiab goal no mas koj thiaj li paub nkawv
zoo .  koj puas nyob peb group email xwb mas , yog koj George Vue tseem
tuaj txog hauv no ces thiab mas ntshe yeej muaj sibdig kawg kiag
nawb ... hais txog zajdabneeg no os .  Thaum i , kuv twb xav tias kuv me
tijlaug Phwvnyawm yog Dr Wahoua lawm no , tabsi tsi yog thiab ... LOLz !
Cwjmem ,
nrog koj tsevneeg khuvxim Vam nawb ... xyov nej paub Vam li cas tabsi
thaum kuv paub mas Vam tsi paub ncaw pob li ... LOLz !  Vam hlob kuv lawm
ntau , kawg vam tus kwv Kib tseem loj hlob kuv thiab nws tseem coj kuv
wb mus nyiag saib Huamnabthaib Pojniam Dajdej tom Hoobkas , ua ze ze
Vwjmai lub tsev Asqha thiab .  lub sijhawm ntawd , Vam nyiam nyiam ntau
Thai Boxing .... LOLz ... Kib wb tseem muab Vam ob lub hnab tes los ntau
Boxing ... that is back in  1979 .
niam no , Vam tus kwv Kib nyob qhov twg lawm -- hnov lawv hais tias nyob
OHIO no puas yog ?
thiab kuv hnov tias , zoo li Mab Sua Lee tuaj yuav Vwjmai ib tug tub
no -- kuv tsi tau noog zoo yog tus twg ?
nrog tsev neeg hmoob vwj thiab Vam tsev neeg tusiab , vim yog Vam tseem
hlua .
Born2beHmong

Cov Bawg ,
Ua tsaug ntau rau peb cov phoojywg hauv noj uas tseem tshua txog VAM ,
nws tus kheej thiab nws tsev neeg .  Kuv mam muab nej cov lus mus hais
qhia rau nws cov kwv , thiab nws Niam Yau .  VAM yog ib tug neeg kheev
tham heev , tsis muab hlob .  Li no nws thiaj li muaj phooj ywg coob
leej ntau tus .  Kuv zoo siab tau hnov nej sawv daws cov lus tshua txog
nws ib yam nkaus li peb cuab kwvtij tau khuv xim nws .
Born ,
VAM tsev neeg tseem nyob rau Detroit , MI .  Hnov hais tias nws yuav poj
niam , los yuav yuav poj niam rau sab tim lawm , tabsis tsis tau nrog
nws tham txog tus ua nws yuav ntawm yog leej twg tiag .  Ua ntej nws
yuav tuag ntawm , nws tau mus ua VISA rau mus rau sab tim , tab sis lub
teb chaws uas nws yuav rov mus saib ntawm tsis kam ua VISA rau nws .
Yog lawm , tijlaug George ces nws yeej nyiam ua POLITIC nrog Hmoob heev
tab sis tsis kam nrog blog sib kem ciam li .   Kuv ces tsuas yog nrog
cov blog LIAB , blog COMMIE wannabe sib ncaws xwb , hos ntawm Hmoob ces
cia rau hlob YTK , VIMHLUB , thiab TONY lawv yog cov muaj zaj los tawm
tswv yim rau peb saib .  Hos ntawm POJ NIAM ces cia rau KOJ hais saib
puas yuav pom NOOGDLEJ , POJ NIAM HMOOB CALIFORNIA , SUABNOOG nej los
sib twg khiav liab qab rau peb sab ib zaug nyob rau 4th July Hmong
summer fest rau peb sawv daws saib .... He he he ..

Cwjmem ' aw !
Vim licas es koj thiaj hais liko rau peb naj .  Puas yog txivneej tseem
saib pojniam li yog khoom uasi xwb lod ?  Xav haistias nej tuaj txog
tebchaws no thiab muaj kev txawjntse li koj lawm es yuav lub hlwb
qiasneeg tuag lawm no , tseem tsis tau hloov thiab .  Txivneej txoj kev
xav mas ntiav dhau lawm lauj ; thov hloov mentsis thiab puas tau maj .
Dhau li koj cov tijlaug yuav peb tsev neeg no ntau tus lawm thiab
hov .  Tsuasyog koj pheej saib tsis tshwm xwb .  Yog kuv yog koj mas twb
muab tej niag no tswjkiag tuaj ntawm taw lawd .  Tusiab heev uas txawm
yog lub tebchaws muaj vajhuam siblaug los hauv tsev neeg hmoob tseem
nrhiav tsis tau tau .
Txhob lam muab yus lub meejmom coj mus pov rau npua vim nws yuav tsis
tsav yus qhovtwg tuaj .  Dhau li ntawv , txhob muab ob tom lus coj los
sau ua ibkev rauqhov nws sibtxawv ntaudhau lawm ; yuav ua rau lwmtus
tsis totaub yus zoo yog yus tseem xav txuag lub meejmom tseg rau luag
qhuas .
Lam ua tibzoo xav saib yog koj rau pojniam txhaiskhau no koj ho xav
licas .  Txhob muab daim nplooj npog los dhuav lwmtus , tabsis cia nws
txuag yus tuskheej yuav muaj qabhau dua .
suabnoog

Mev Suab Noog ,
Cas tso dag xwb los yuav CHIM ua luaj li naj .  Ntuj es ... cas yuav hais
ib zag niag nkaus vos li ntawm lawm naj .

Cwjmem thiab cov phooj ywg ,
Nej txhob xav ntau dhau ....... raws li kuv paub mas yij Vam tus mob
tsis yog leej twg lom , nej txhob pheej hais lus hem - m neeg li nej
ko . Yij Vam mas txheeb - b kuv nawb . Yij Vam tus mob mas yog cancer li
Meskas hais . Yog dab tsis los pheej liam tias yog Nplog liab
lom .... qhov no peb pheej tsim kev yeeb ncuab rau cov neeg nyob tim
Nplog thiab peb cov nyob tim no nkaus - s xwb , yog li peb yuav tau xyuas
qhov kom muaj tseeb - b mam hais .
Kwv Born thiab yij LeejHmoob ,
Neb tham txog yij Vam tus kwv Kib Vwj , yij Kib ces yuav kiag kuv tus
txiv ntxawm tus ntxhais ntag los mas , thaum yawg tseem nyob Fresno no
ces kuv yeej ntsib yawg thiab yawg tuaj xyuas peb tsis tseg , thaum yawg
khiav mus nyob Michigan lawm kuv thiaj tsis tau tsib lawm xwb . Tiam sis
yeej hnov yawg hmoo tsis tu ncua nawb . Tu siab tias kuv tuaj mus koom
tsis tau Yij Vam lub ntees nawb Cwjmem . Hmoov tsis muaj kuv yawg ib tug
kwv cia li tuag nyob Sacramento lawv kuj nrho los pam lub weekend tag
los no thiab ces kuv nce mus rau pem lawm .
Born ,
Tus tuag no ces yog niam ntxawm Vam Thaiv yau txiv yawg kiag nawb ,
hais li no ces koj paub lawm . Ua li cas lub caij ntuj no no mas cov
laus tuag coob kawg li .... ib sij hnov ib tug tuag li laid .
Hmoob Lao ..... aw ,
Yog li ces koj thiab kuv yeej sib txheeb lawm tiag lauj .
Sib ntsib dua