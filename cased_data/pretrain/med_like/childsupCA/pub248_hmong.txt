Kuv yuav ua li cas yog tias kuv tau txais cov ntawv them nyiaj pab menyuam thaum kuv tseem tab tom nyob hauv nkuaj los sis qhov taub neb ?
Thaum koj tau cov ntawv no , tiv tauj lub hoob kas them nyiaj pab menyuam uas muaj nyob rau hauv daim ntawv ko kom sai li sai tau .
Tiv tauj los ntawm kev hu xov tooj los sis kev sau ntawv .
Pib hnub uas lawv xa ntawv tuaj rau koj , koj tsuas muaj 30 hnub teb rov qab rau xam xwb .
Yog leej txiv ( menyuam txiv ) tsim tsis tau tau thiab koj xav tias koj tsis yog leej txiv , muaj kam kuaj thaum koj tseem nyob hauv nkuaj los sis hauv qhov taub .
Tsis thas yuav kuaj ntshav li thiab txoj kev kuaj no yuav ua tau sai thiab yuav tsis mob kiag li .
Mam li xa cov ntawv kuaj tuaj rau koj .
Kev pauv yog dabtsi ?
Kev pauv yog thaum lawv pauv tus nqi uas koj raug them los pab menyuam .
Kuv yuav pauv kuv daim ntawv khoo li cas ?
Tiv tauj lub hoob kas them nyiaj pab menyuam uas yuam koj txoj kev khoo no .
Qhia rau lawv paub tias koj raug kaw lawm thiab xav kom tau ib qho kev pauv .
Lawv mam li saib xyuas koj khej dua es qhia koj seb lawv txiav txim li cas .
Lawv puas kam muab kuv kaw es kuv tsis thas them cov nqi nyiaj pab menyuam no ?
Tsis tau .
Koj lais tsis tau tawm cov nyiaj uas koj tiv los pab menyuam thaum koj raug kaw lawm , thiab lawv yuav tsis kam muab koj kaw los hloov cov nqi no .
Kuv puas yuav tiv nqi them nyiaj pab menyuam thaum kuv nyob hauv nkuaj los sis hauv qhov taub ?
Pib kiag li thaum lawv ua ntawv khoo , koj yeej yuav tsum tiv nqi pab .
Koj yuav tsum ua txhua yam kom sai yog koj xav kom txoj kev khoo no pauv .
Txawm tias koj raug kaw hauv nkuaj los sis nyob hauv qhov taub , qhov no tsis tau pauv tau koj lub txim los pab koj cov menyuam .
Yog koj tsis them nyiaj los pab menyuam , lawv yuav rub paj rau cov nqi uas koj tsis tau them .
Lawv yuav rub paj ntau npaum cas thaum kuv tsis them ?
Lub xeev California tus nqi paj yog 10 feem pua txhua xyoo thiab yuav raug rub txhua txhua hli rau koj cov nqi uas tsis tau them .
Kuv puas yuav mus saib tau kuv tus menyuam tom qab kuv tawm los ?
Kev txeeb tus menyuam thiab mus saib xyuas tus menyuam yog nyob ntawm xam txiav txim .
Yog mus saib xyuas yog ib qho teeb meem , ib tug Tub Pab Tsev Neeg Txog Cov Kev Cai ( Family Law Facilitator ) mam li qhia cov tib neeg uas yuav pab tau koj .
Tus Tub Pab Tsev Neeg Txog Cov Kev Cai yuav pab nrog koj tawm tswv yim rau txoj kev them nyiaj pab menyuam no los sis koj mam li ntiav ib tug kws lij coj los tau .
Kuv puas yuav tiv tauj lub hoob kas them nyiaj pab menyuam hauv zos uas tuav kuv khej tom qab kuv tawm los ?
Yuav tsum tiv tauj .
Koj yuav tsum qhia lub hoob kas uas tuav koj khej no paub txog txhua yam uas pauv hauv chaw nyob , kev ua hauj lwm thiab nyiaj hli .
Lub xeev California Hoob Kas Them Nyiaj Pab Menyuam ( Department of Child Support Services ) yuav tsis pab kev hais cai rau niam txiv los sis cov saib xyuas menyuam .
Lus Qhia Txog Kev Them Nyiaj Pab Menyuam Thaum Niam Txiv Nyob Hauv Nkuaj los sis Qhov Taub Lawm Nco Ntsoov !
• Koj txoj kev khoo them nyiaj pab menyuam yeej tseem muaj thaum koj nyob hauv nkuaj los sis hauv qhov taub , tsuas yog seb xam puas pauv xwb .
Tiv tauj lub hoob kas them nyiaj pab menyuam hauv zos kom sai li sai tau thaum koj raug kaw hauv nkuaj los sis hauv qhov taub lawm .
• Kev pauv hauv koj daim ntawv khoo tsis yog nws txawj pauv nws thiab yuav tsis rov qab mus kom txog hnub koj cov nyiaj hli pauv , vim li no , koj yuav tsum ua txhua yam kom sai li sai tau .
• Yuav rub paj rau cov nqi nyiaj them pab menyuam uas koj tsis tau them .
Tiv tauj lub hoob kas them nyiaj pab menyuam hauv koj lub zos hnub no .
Tej zaum nws yuav pab koj txuag tau nyiaj .
Pab Lub Xeev California Cov Menyuam Hoob Kas Them Nyiaj Pab Menyuam
