Puas muaj lwm yam kev pab li cas ? • Nrhiav Niam Txiv • Tsim Txiv Yug • Tsim , pauv , thiab yuam xam cov kev khoo los them nyiaj pab menyuam • Tsim , pauv , thiab yuam cov kev khoo los nrhiav pab kas phais kho mob . Lus qhia tseem ceeb heev ! • Cov kev cai txawv hauv ib lub xeev dhau ib lub . • Yuav tsis yog tag nrho cov teb chaws txawv yuav pom zoo los tsim thiab yuam cov kev khoo los them nyiaj pab menyuam los ntawm teb chaws Meskas los . • Lub hoob kas them nyiaj los pab menyuam tej zaum yuav tsum tau ua tej yam txawv zog rau cov tub rog uas ua hauj lwm txawv teb chaws . Tiamsis , nyiaj them los pab menyuam yeej yuav tsum raug sau los ntawm lub Hoob Kas Them Nyiaj Los Pab Menyuam ( Department of Child Support Services ) . Them Nyiaj Pab Menyuam : Thaum Niam Txiv Nyob Txawv Xeev Lub xeev California Hoob Kas Them Nyiaj Pab Menyuam ( Department of Child Support Services ) yuav tsis pab kev hais cai rau niam txiv los sis cov saib xyuas menyuam . Pab Lub Xeev California Cov Menyuam Hoob Kas Them Nyiaj Pab Menyuam  Thaum niam txiv los sis cov neeg saib xyuas nyob txawv xeev los sis teb chaws , ib khej them nyiaj pab menyuam qhib tau rau hauv ib lub hoob kas them nyiaj pab menyuam uas ib tug niam txiv los sis tus neeg saib xyuas ntawv nyob . Lub hoob kas them nyiaj pab menyuam ntawv mam li tsim thiab yuam cov kev khoo los them nyiaj los sis nws hais tau kom lwm lub xeev los sis teb chaws pab nws . Uniform Interstate Family Support Act yog dabtsi ? Uniform Interstate Family Support Act yog ib txoj cai uas qhia peb tias yuav ua thiab yuam cov kev khoo los them nyiaj pab menyuam no li cas thaum ob tog neeg tsis nyob hauv ib lub xeev los sis teb chaws . Cai tsoom fwv hais kom cov xeev yuav tsum sib pab los mus tsim thiab yuam cov kev khoo los them nyiaj pab menyuam . Yuav ua li cas yog kuv tsis muaj ib daim ntawv khoo los them nyiaj pab menyuam neb ? Lub hoob kas them nyiaj pab menyuam hauv zos mam li ua hauj lwm nrog lub nyob txawv xeev kom ua tau daim ntawv khoo los sis hais kom lub xeev ntawv yuam txoj kev khoo ntawv , yog thaum xav tau . Yuav ua li cas yog kuv twb muaj ib daim ntawv khoo los them nyiaj pab menyuam lawm neb ? Nqa daim ntawv no mus rau lub hoob kas them nyiaj pab menyuam hauv zos es nws mam li ua hauj lwm nrog lwm lub xeev los yuam txoj kev khoo , yog thaum xav tau . Lub xeev twg yog lub txiav txim seb yuav them nyiaj li cas ? Yog koj tsis tau muaj daim ntawv khoo , txoj cai hais tias lub hoob kas them nyiaj pab menyuam hauv zos yuav tsum txiav txim tias seb lub xeev twg yog lub muaj cai hais kom koj them npaum li cas raws li koj khej . Kuv daim ntawv khoo dom them nyiaj pab menyuam pauv puas tau ne ? Tau . Koj khej yuav raug tshawb dua yog thaum muaj leej twg thov lawm los sis thaum lub hoob kas them nyiaj pab menyuam hais lawm . Hauv California , tus nqi them nyiaj pab menyuam muaj siab muaj qis raws li ntau yam , tiamsis feem ntau yog seb ob tug niam txiv tau nyiaj hli npaum li cas thiab seb nkawv siv sij hawm rau tus menyuam los sis cov menyuam ntau npaum li cas . Kuv puas yuav tau mus rau lwm lub xeev ntawv ? Tsis tau , lub hoob kas them nyiaj pab menyuam mam li pab tej no rau koj , tiamsis tej zaum koj yuav tsum raug nyob hauv tsev txais xov tooj thaum nce xam . Cov kev cai them nyiaj pab menyuam puas zoo ib yam nyob rau txhua txhua lub xeev ? Cov kev cai hais txog kev pab no kuj txawv hauv xeev dhau xeev . Txoj cai Uniform Interstate Family Support Act pab kom cov xeev ua hauj lwm ua ke . Kuv muaj ib daim ntawv khoo ntawm ib lub xeev , tiamsis wb tsis muaj leej twg nyob hauv lub xeev ntawv lawm . Daim ntawv khoo no puas tseem siv tau ? Siv tau , lub hoob kas them nyiaj pab menyuam uas pab koj khej yuav tso cai rau daim ntawv khoo uas tshiab tshaj plaws , tsis hais seb neb nyob qhov twg li . Kuv ua puas tau kom tus niam txiv tog sab tov los sis tus tu menyuam tsis txhob pom kuv qhov chaw nyob thiab lwm yam ntawv tseem ceeb txog kuv ? Tau . Yog koj txhawj xeeb txog kev yuav tso koj cov ntaub ntawv tawm , piav qhov no rau lub hoob kas them nyiaj pab menyuam hauv koj lub zos seb puas muaj tej yam yuav pab tau koj .