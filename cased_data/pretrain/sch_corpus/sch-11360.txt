Anti hab Tseem Yeej , Meb ob leeg puav leej yog Hmoob yug , meb cev tsoog hab lu lug yuav txa tau , taab sis meb cev nqaj daim tawv hab roj ntshaa yuav txa tsis tau ib zag le .
Meb yuav tsum kawg ua Hmoob xwb .
Thov meb tig xub ntlag rov lub sib npuab , tsis xob sib ntshuab lawm os .
Hab yuav tsum ncu ntsoov Hmoob lu lug tas " Tej nam txiv sib tshe taag tsis nrauj txaag , tej kwv tij sib tshe taag tsi nrauj dlaab , tsoom Hmoob sib tshe taag tsis nrauj haiv ".
Vim Hmoob tseem tsawg heev .
Amitaphut .
Yang Thao .

Yang Thao , Zoo kawg lawm koj cov lus .
Koj hais yog nkaus li thaum koj kuv peb tseem kawm ntawv nyob DongDok ntag .
koj pos nco qab , peb ntaus nplog tsheej puas leej , nej cov yau tuaj hauv plawv , peb cov hlob tiv sab nraud ?

kuv lub NRIG HLAU thiab lub TAUB HAU no siv tiv thaiv Hmoob los lawm tsis nto pua los nto caum zaus .

Zaum kuv ntshai tshaj plaws hauv kuv lub neej yog thaum cov me nyuam Hmoob nyob HongTha , ze - e nai phong EA TAM tsev , lawv mus nrog nplog sib ntaus es raug txhom mus kaw nyob tsev loj cuj VT .
Cov coj noj coj ua Hmoob ( tam sim no tseem muaj sia nyob ) twb mus xiab nyiaj txog 500 , 000 . 00 kips .
Luag tub ceev xwm tsis kam tso , lawv thiaj tuaj thov koom haum tub kawm ntawv Hmoob nyob DongDok mus pab daws teeb meem .
Lawv 2 - 3 tug ua tij tsis kam mus , lawv muab pov los rau kuv .
Thaum kawg , zoo phem los yog Hmoob , kuv thiaj txiav txim siab mus .
Zaum no kuv tsis coj leej twg nrog kuv li , vim yog txoj kev phav siav tuag xwb .

Hmo ntawd , 2 tug tub hluas tuaj thov ntawd muab nkawd lub MOTO rau kuv caij mus thiab 1 rab yaj phom 6 lub mos txwv , nkawd nyob pem DongDok tos .
kuv lub ncauj tsis hais , tab sis lub siab yeej xav tib yuj ywm tias : -" Xyov yuav daj los yuav dub ?
pos yuav rov los pom nej lawm ?"

Thaum kuv mus txog ntuav ntawm kev tshuam ze - e taw choj xwb , tsuas tias suab nthe tawg ntho , nrov ntshoo nrooj cuag ua rog ib tog tuaj : -" Meo ma leo , Khab maanh haib tais ...
hij huaij hij huaij&%^&*$#%@*($%#@" Pob zeb thiab qws mas tsuas tias laim cuag lawg ...
hos cov me nyuam nplog khiav tuaj mas kev tsaus nti , tos nco xwb twb ti nkaus kuv lawm ...
lub sij hawm ntawd , kuv nco nej txhua leej txhua tus nyob DongDok ...
Kuv xav zoj tias cas ib sij huam kuv txoj yawg txawm yuag tag li no tiag - g los cas ?

Kuv nco tau tias kuv qi muag thov kuv txiv ib los nrog rau poj yawm txwv txoob ...
Kuv tsuas hnov hij huaij thiab nthij nthooj txhua qhov txhia chaw ...
Kuv nco dheev txog rab yaj phom , kuv thiaj thau loos hauv duav siv los twb nkaus rau cov nyob ze - e kuv thiab nthe tias : -" HNUB NO TXOG KUV HNUB TUAG LAWM !!!
KUV XAV TUAG DHAU HEEV LI NAWB , LEEJ TWG XAV NROG KUV THIAB ?
LOS ..
LOS ..
LOS 6 LEEJ NROG KUV MUS ...."
Kuv tsis paub tias yog tej laus pab thiab los cas ?
kuv lub suab nrov npaum XOB NTHE ua nws sawv daws ntsiag tag nrho ...
Lawv thim tawm ntawm kuv kwv yees li 1 - 2 daj deb .
Kuv 1 sab tes tuav phom , ib sab tsav moto nkag phlo rau nram nai phoo AE TAM tsev uas nyob kiag ntawm ntug kev .
thaum txog hauv nws lub vaj , cov me nyuam nplog tsis kam nkag los lawm , kuv thiaj hais rau tus yawm thaub nplog zaum haus yib thooj hluj hlws ntawd tias : -" Koj pos pom lawv yuav ntaus kuv ?
Cas koj tsis pab kuv ?"

Nws teb tias nws tsis paub tsis pom thiab nws tsis quav ntsej txog tej nyuag teeb meem no .
Kuv thiaj nug nws npe thiab nws qib nom tag ces kuv txawm hais rau nws tias : -" Txiv ntxawm ,...
zoo siab kuv tau ntsib koj .
kaj ntug taig kis yog me nyuam Hmoob tshaib plab , lawv tuaj hla koj tus choj , koj tsis pub lawv hla , lawv yog thab ham me nyuam , lawv rov mus muab riam muab phom , mus nyiag mus huab luag qoob nruab txhab , mus sib ntaus sib tua koj ib leeg yog tus ris tag nrho nawb , Yog koj tsis teb kuv ib los tseem ceeb kaj ntug taig kis kuv yuav coj tub kawm ntawv txhiab - b tus tuaj rhuav koj tus laj kab choj kom tu txij taig kis mus ."
( Tej yam txaus cuab los cuab kom khws - s thiab ) Yawm thaub colonel ntawd thiaj sawv tsees tam sim ntawd thiab tib laig nws tus tw taws hlaws yib thooj ua nws txim taws tawg liab vog raus cov me nyuam nplog uas tseem zos saib yawm thaub laus pos muab kuv luam rau lawv saib .
Nws cem - m ces cov nplog thiaj khiav tag lawm .

Kaj ntug taig kis , kuv mus sab laj rau tij laug Lyteck , nws qhia ib zag zoo tswv yim rau kuv .
Wb 2 kwv tij sib tuav tswv tag , kuv thiaj mus tom police station .
Kuv mus hais raws nraim li nws qhia thiab khuj tias yog lawv tsis ua li kuv hais kuv yuav coj txhiab - b tus tub kawm ntawv tuaj luam lawv lub police station .
Thaum kawg cov me nyuam Hmoob 15 tug ntawd thiaj dim los .
Tom qab no , kuv thiaj mam nco ntshai tias txoj kev tuag nyias ntsais puab tam nplooj nqeeb , paub hnub nyob tsis paub hnub tuag .

30 tawm xyoo dhau los lawm , tsis ntev dhau los no , kuv rov ntsib cov me nyuam hmoob nrog nplog sib ntaus , ib los lus ua tsaug kuv tsis hnov .

Kuv mam paub tseeb hauv nruab siab txog lo lus tias : -" Txiaj ntsim nws muaj nws tus ris , txiaj ntsha nws muaj nws tus nqa " Yog koj yuav pab Hmoob txhob tos HMOOB RIS thiab HMOOB NQA nawb mog .

Kwv Yaj Thoj , txawm koj yuav dag kuv los tsis ua cas tsuav koj txhob dag koj tias koj tuaj teb chaws no tsis yog vim Hmoob ua kub ntxho rau koj .

vim txoj kev xav pab HMOOB peb ib leeg thiaj ncaim ib leeg li no .
Txog ta no , pos tseem tshuav tej qub phooj ywg leej twg nroo txog tias khuv xim phooj ywg HAWJ DEE ?
Yog tseem tshuav no ntshe yog lub ntuj yuav tsha los yog yuav los nag ?
Tam sim no 12 : 30AM ib tag hmo dua , kuv kuav muag tab tom ntws si nco txog tus zoo phooj ywg HAWJ DEE .

Koj txhob txhawj txog 2 tug kwv tij dev vwm " cwjsoquav " thiab " tsaub anti " nkawd .
Kuv lub neej kuv yeej tseem tsis tau ntaus HMOOB ib NRIG .

Yog nkawd nrauj tsis taus tseg tsis nyog , kuv TSEEMYEEJ muaj peev xwm THWS HAUV SIAB rau nkawd TUA ntag .

Koj tij laug LISTUB PAJTSAB aka TSEEMYEEJ .

Nyob zoo tij laug Tseem Yeej , Zoo sab kws tau paub koj .
Thov ua tsawg kws koj tau paab thaiv Nplog lub nrig thaum peb kawm ntawv nyob Dongdok .
Kuv tseem ncu ntsoov koj lub NRIG HLAU paab thaiv peb cov yau thaum ntawd .
Peb muab Nplog tsuj ua ncuav kag mo ntawd .

Naj nub nua tej Hmoob kws tsis paub taab , tsis paub keeb kwm yuav tsis paub txug lub sij hawm ntawd Nplog tsuj cais Hmoob npaum twg .
Xyoo 1972 , muaj ib tug NAIS KHUS puj Nplog tau qha rua cov tub kawm ntawv huv hoob E xyoo 1 ( muaj kuv 4 tug tub kawm ntawv Hmoob nyob hoob nuav ) has tas : " Hmoob noj NPUA QHAUV ".
Nwg pum Hmoob muab cov pob kws haus rua huv yag , ib ke coj moog pub npua ib ke coj lug pub miv nyuas Hmoob noj .
Kuv tau sawv tseeg lug has NAIS KHUS tas yog muaj le ntawd tag nua kuas qha kuv saib yog tug Hmoob nyob lub zog twg , npe hu le caag .
Vim peb Hmoob kuj txawj noj mov hab txawj nyam huv ib yaam tuab neeg hab .
Peb tsis tau nov dua ib tug Hmoob twg yuav noj NPUA QHAUV .

Txij peb sib ncaim xyoo 1975 , ntau leej phooj ywg yeej siv zug nrhav kev paab tiv thaiv Hmoob .
Xws le phooj ywg Hawj Dee kuj yog ib tug kws tau ncaim peb moog lawm .
Tsis taag le ntawd xwb , peb cov pej xeem Hmoob kws tsis muaj kev txhum ( miv nyuas yau , quas laug , quas puj th ...)
kws tau tsiv lug rua Thaib teb vim raug Nploglab tsim txom kuj tau raug Nploglab caum tua , zuv kev tua tuag ua ntu zug txij Long Cheng -- Phou Muon -- Park San -- Mekong River -- Raug Thaib Khuj tua th ...
Cov Hmoob kws tsiv lug rua saab phwv Nyawj kuj raug tua tuag lawm coob , cov ho tsiv lug rua saab Sayaburi mas raug tuag ze 300 leej ( cov kws paub xwb ).

Saab Phou Muon , Hmoob tuag hlaab siv lab quas vog puv pis nreeg rua tom haav zoo , pob txhaa dawb vwb vog rua tom haav zoov .
Tej kwv tij Hmoob kws raug tseem fwv Nploglab tua tuag ntawd muaj thousands cases hab tens thousaund leej lawm xwb .
Cov Hmoob kws raug Nplog ntxag moog tua rua HUV PAAG DEJ TAUV muaj txheeb txheej leej xwb .
Cov coj moog chuav rua ntseg noj kuj muaj , cov coj moog pov tseg rua tej lub island miv miv kws muaj tsuv , naab , hab tsaj nyaum txhua yaam nyob mas Hmoob tsiv tsis tau tawm , raug tsaj nyaum tum noj hab tuag tshaib taag .
Tej keeb kwm Hmoob nuav muaj txheeb txheeb zaaj xwb , ua caag Hmoob tsis nyam moog tshawb fawb hab kawm tej keeb kwm nuav coj lug khu Hmoob lub sab kuas txawj sis hlub .
Hmoob tseem nrhav yeeb ncuab taag zug xwb .

Xyoo 1975 , kuv tau coj nam txiv tsiv Nam Tao , Xieng Khouang lug rua Roob Phwv Nyawj , Vientiane teb chaws .
Kuv pum tseem fwv Nploglab tua Hmoob ntawm qhov muag ib case le kuv tau post taag lug lawd , kuv nov 2 cases nyob cheeb tsaam Ban Don -- Na Ang .
Le ntawd , kuv txha tau txav txim sab sawv nrug Pa Kao Her tua tseem fwv Nploglab tau ze 30 xyoo lug nuav .

Tej lug kws kuv tau pav miv ntsiv rua koj ntawd yeej muaj tseeb .
Taab sis tsis yog lub luag yuav pav huv nuav .
Yog muaj caij sib ntsib maam pa qha koj hab tsoom phooj ywg .
Kuv tsis khes tas tug phooj ywg ntawd yuav qaug rua saab twg le , kuv zoo sab yuav pav Hmoob lub keeb kwm txom nyem nuav rua suav dawg noog .

Leej twg txawm yuav has le caag los xij , yog yug muaj GOAL paab Hmoob lawd , yim meem siv zug paab kuas txug qhov kawg .
Ib qho kuv concern mas yog cov tub txawj 1975 ua tsis tau tau ib yaam tseem ceeb ua Hmoob le .

Yang Thao Ob kwv tij Hmoob , Thaum ub kuv tau tuaj hdaag veem caam thiab tau moog kawm ntawv 2 xyoo nyub DongDok hab .

Zoo saab kws tau paub neb haab .

Txhob poob sab , meb nrug peb suavdlawg yeej yuav ua tau ntau yaam ru peb haiv Hmoob xwb le .
Txhob caa cov nyuag me nyuav yaus le Anti tuaj dlaag le nuav xwb ceg zoo lawm .

Nyuag dlaag no twb u ru peb moob poob nyaj txag lawm tau heev .

Amen2 Nyob zoo NVision , Ua tsaug kws tau paub koj .
Kuv tsis paub Anti yog leej twg ?
Koj qha kuv puas tau , kuv xaav ntsib hab nrug Anti thaam ncauj txuas ncauj kag .
Peb puav leej yog Hmoob , yog thaum peb paub tas " LEEJ TWG YOG PHOOJ YWG , LEEJ TWG YOG YEEB NCUAB , LEEJ TWG YOG PHOOJ YWG ZE , LEEJ TWG YOG PHOOJ YWG DEB , LEEJ TWG YOG PHOOJ YWG NOJ , LEEJ TWG YOG PHOOJ YWG UA KE TUAG ".

Thaum ntawd peb txha paub tas peb lub zug nyob hov twg .
Peb tsis xob muab peb tug zoo phooj ywg ntab mog ua yeeb ncuab , le ntawd yeeb ncuab yuav coob tuaj , phooj ywg yuav tsawg , thaum kawg yuav ua " NTSEEB ".

Yang Thao Kwv Yang Thao Kuv xaav has taag tsis qha lus mej yeej pub lawm .
Peb moog tim US .
Rep .

Betty office peacefully , nyuag dlaag ntawd lag tau lag qu es txhaaj ua ru peb poob ntsej muag taag .

Tsis taag le ntawd xwb , luag tus laus tseem ru nws dlaag hab .
Nws tsis tug dlaab tsi lawm ho .

Amen2 Tij laug , Kuv tuaj tshab , kuv yeej tsis tau paub leej twg le .
Koj has le ko xwb kuv twv tsis tau hlo le os .

Yang Thao NVision , Kuv tsi tos taub koj cov lug es yog koj has lug Moob los lug Phub thawm .
Yog has lug Phub Thawm los yuav tau has kuam meej hos has lug Moob los yuav tau has kuam meej .

Tsi yog has le kws ua NPAU MOOB LOS NPAU SUAV xwb .

Tij Laug Ly Tou , Koj yog ib tug tub Moob kawm ntawv sab nyob Lostsuas hab koj yog ib tug muaj peev xwm txuj kev tiv thaiv Moob , peb paub koj zoo tsi tsim yog koj yuav nrug tug ANTI kws naj nub tsej rua qaab khaub qaab haas taam tug dlev poob PHEM lawm .
Just ignore him and don ' t care about his issue .
If you care he will bark around the jungle but if you leave him alone he will shut his mouth and die .

The issue he posted is non - sense , no evidence .

Thanks , Tony Muastony Kuv yog Hmoob dawb tabsis kuv poj niam yog Hmoob ntsuab .
Xyoo 2004 no peb mus xyuas peb cov Hmoob nyob pem AvLoj lawv hais lus Hmoob ntsuab xwb ces thaum peb rov los txog tim no lawm kuv thiaj xav tau zoj tias yuav tau kawm kom paub kuv poj niam cov lus thiab thaum rov mus ntsib lawv thiaj tsis txhob tos tos nws txhais lus rau kuv .

Yog tej lo kuv hais tsis meej thov koj los tus kwv Yang Thao pab qhia mog .

NVision Muastony Kuv yog Hmoob dawb tabsis kuv poj niam yog Hmoob ntsuab .
Xyoo 2004 peb tau mus ncig xyuas Hmoob nyob Avloj .
Lawv hais lus Hmoob ntsuab xwb ces kuv poj niam thiaj ua tus txhais lus xwb .
Thaum rov los txog tim no kuv thiaj xav pib kawm lus Hmoob ntsuab lwm zaus kuv thiaj yuav ua tau kuv tus tswv lus .

Yog kuv hais tsis meej thov koj thiab kwv Yang Thao pab qhia mog .

NVision Nyob zoo Yang Thao hab Tseem Yeej , Tsuav yog paub tas mej tseem tuav mej lub sab ruaj quas nreeg lug tuav , ceev hab khu Moob ces zoo kawg lawm .
Le koj pum xyeem qhov muag naj nub nua , tog luas pejkum haiv ntxub peb Moob ua luaj los peb Moob yeej muaj qee leej qee pawg phem hab lim ham kawg nkaus .
Yog le ntawd mas mej cov kws npaaj sab quas nreeg yuav txhim khu Moob yuav tsum loj sim xyuam xim hab coj lub sab luj mas mej txhaj le yuav tsi yuam kev .
Yog mej muaj peev xwm fwb tau tej tug zoo le Anti rov lug coj caij , leem cai lawd mas txhaj yuav pum kev kaaj , kuv xaav naj .

ms Yawm MoobSib , Chiv thawj kuv xaav tas yog ib leeg xwb nua , ua caag ntxim zoo le tsi yog ?
Puas yog koj ( TY ) muab xauj qh*v q**v heev dlhau lawm es nam tij joined koj lawm hab maj ?
hahahahahahaha .....
MS Tso sab maj , nam tij puab cov nkauj Moob Khakawj ho , tsis lam xauj tej qh*v q*v qh*v zig nuav le os .
Luag zoo hab tsis zoo los has le nuav xwb mad , thaum kuv moog nqug tau kag lug ua quas puj lawm ces puab lub sab teb chaws hov nphob tau 3 xyoos dlag laud ...
Hehehe ...

Don ' t worry about me , I ' m cool as the morning breeze .

The promise I gave you is getting done .
Soon as it hits the market , I ' ll send you one .

Bro .
TseemYeej .

PEB COV ME NYUAM HMOOB TUAJ KAWM NYOB VEES CAM KUJ TSI YOG MUAJ COV TAI CAUS XWB , MUAJ COV TAWV UA TAUS TXIV RHO RIAM LIJ ME NYUAM NPLOG TEJ TAV LOS NTSHAV LI , VIM LI NO ME NYUAM HMOOB THIAJ TAU ZOO TAUG KEV MUS QHOV UB QHOV NO YWJ LUB SIAB .
MUAJ COOB LEEJ TUB KAWM NTAWV , NTSUAS TAU TXAIS KEV TAU ZOO XWB LAWV KUJ TSI POM TAU DAB TSI , LAWV KUJ XAV TIA NPLOG MA ZOO ZOO KAWG THIAB CIA SAWV DAWS ME NYUAM HMOOB NYOB KAWM NTAWV YWJ SIAB TAB SI , QHOV TSEEB TIAG PEB COV ME NYUAM HMOOB KUJ KOOM TEG UA TAU TEJ PAB SIB PAB NTAUS ME NYUAM NPLOG THIAJ TAU TXOJ KEV THAJ YEEB .
TXOJ KEV TAI CAUS YOG TXOJ KEV POOB LUB NTSEJ MUAG LOJ TSHAJ , YUAV NRHIAV COOB TUG SIAB TAWV KUJ TSI YOOJ YIM , KUV MA HAIS NO XWB ; YOG LEEJ TWG XUA LUB NCAUJ NROG KUV THAM CE KUV XUAS LUB NCAUJ NROG NWS THAM , YOG NWS XUAS LUB NRIG NROG KUV THAM CE KUV YEEJ XUAS NRIG NROG NWS THAM , YOG LEEJ TWG XUAS MOS TXWV NROG KUV THAM CE KUV YUAV TSUM XUAS MOS TXWV NROG NWS THAM XWB QHOV NO THIAJ YOG EQUAL RIGHT .

Thaum ub mas ib txhia hai tia , tsi txhob ntaus me nyuam nplog tsam sawv daws nyob tsi tau thiab mus taug tsi tau txoj kev ntawd lawm tab si , qhov tseeb tiag yog koj ntaus lawv tag , txoj xub kev ntawd haj yam zoo taug ntxiv xwb , yog tau ntaus lawm mas yuav tau ntaus kom yeej kiag .

Muaj ib zaug peb ntaus me nyuam nplog sab heev , xuas xaub nplawm to tag , nrig los nrig , tsuj los tsuj ua nws mus pws hoo maum tau ntau weeks .
Polices nplog thiaj tuaj hu kuv vim kuv yog thawj , mho ntawd kuv thiaj kom lawv muab peb ib tug me nyuam hmoob kav kom txaij tej niag kab li raug xaub ntaus .
taig kis , kuv txib peb tug me nyuam hmoob nrog kuv mus tom ta luaj .
peb mus txog tov taluaj thiaj nug kuv tia , vim li cas nej thiaj ntaus ob tug me nyuam nplog ntawd , kuv teb tia , yog vim li cas nkawv ob kwv tij thiaj li xuas bricks txawb peb ob tug me nyuam hmoob ob lub nraub qaum ?
e peb me nyuam hmoob taug kev rov los tsev zoo zoo nev .

taluaj tsi teb dab tsi , lawv nug dua ntxiv tia vim li cas peb lam xuas xaub luv thiv ntau ob tug me nyuam nplog ntawv , kuv thiaj li thws kiag peb tus me nyuam hmoob lub nraub qaum txaij liab vog li xuas xaub ntau , kuv thiaj hais tia yog peb xuas xaub ntaus mas peb yuav tsi kam ntaus peb tus neeg zoo li no nawb , xyov nws yog nws leej twg kuv xav mas yog me nyuam nplog xwb ntag .
Ta luaj thiaj hais ntxiv tia nej puas paub tia ob tug me nyuam nplog ntawd nkawd txiv yog ib tug colonel .
kuv thiaj teb tia tsi paub tab si , peb cov me nyuam hmoob ntawv lawv txiv lawv kwv tij yeej yog colonels , commandants , capitel thiab tsav T 28 tag thiab hov .
Ce Taluaj tso peb los tsev lawm , kuv yeej ntseeg tia peb cov kwj tij neej tsa hmoob ua tub rog yeej yuav tsi tso peb tseg .

TUBNTSUAGHMOOBRUAM Tseem Yeej , koj mas heev tiag tiag nawb yom .
Tos li kuv pheej khuiav hais tias nej cov noob Pajtsab mas yeej tawv os , koj saib tub Hmoob kawm ntawv coob li coob tsis kam muaj tus yuav nthe nqo tau li tsuas yog koj thiaj li loj npab hlo xwb .
Yog tsis muaj koj ces nyuam Hmoob ham tsis mag Nplog muab quj tuav kua txob tag lawm las as .
Zoo ntau uas peb tseem muaj tus puav tawv tawv li koj thiv thaiv suav daws thiab .

Zoo li hnub i thanj Colonel Yang Thao hais tias yog tim Nplog Liab ua rau yawg nyob tsis tau Thailand es yawg thiaj li khiav tuaj US no lawm no laiv .
Kuv los kuj xav paub qhov tseeb tias yog Nplog los yog nws cov yeeb ncuab nyeeg thiab no tiag .

Yog ua li cas rau yawg Hawj Dee tiag , koj puas kam share rau peb paub thiab ?
Puas yog raug Nploog ntaus tuag lawm ?

Me tub Xejthim , Kuv mas xav kom muaj neeg nug txog qhov hais tias yawg Hawj Dee dua twg lawm no tiag .
Nyuam qhuav xav tau xwb cas koj txawm siv muab txeeb nug lawm thiab laud .
Koj lub hlwb thom neeg mas ceev kawg kiag .

Tej xwm txheej hais txog Hawj Dee mas tej zaum tijlaug Yaj Thoj yuav tsum paub xwb xwb li ntag .

ob peb lub xyoo dhau los no yawg Hawj Dee tsev neeg tau fiv ib lub yeem hais tias yog leej twg ua phem siab phem siab tsi zoo mas kom ntuj rub nwg taw lawv qab kom yog nkaus li thaum lawv ua rau yawg Hawj Dee ntag no .
Tau tsi ntev tom qab xwb ces txawm muaj tej xwm txheej tawm zom zaws rau lawv pawg Cobfab ntag .

Ua ntej Hawj Dee yuav tuag ntawm muaj ntau yam tshwm sim rau Hawj Dee pojniam .
Muaj neeg muaj siab nrog Hawj Dee pojniam .

Tsi ntev tom qab ces txawm hnov hais tias Hawj Dee poob dej tuag lawm no .
Tabsis qhov tseeb , Hawj Dee cuab kwvtij hais tias yog cov nom Cobfab muab Hawj Dee tua pov tseg lawm .

Tom qab Hawj Dee tuag tas , muaj ib tug nom cobfab mas tab meeg muab Hawj Dee pojniam tham yam tau kev txaj muag kawg kiag .
Qhov tseeb , Hawj Dee yog lawm phaj txiv hos yawg ntawd yog lawm phaj tub .

Tej xwm txheej no cov thawj coj Cobfab twb tau muab coj los sib hais ntau zaug kom tsi txhob ua li ntawm nws tsi yog kev yog cai .
Tabsis tus neeg ntawd yeej tsi leem cai kiag li .

Nej sim taug mus saib pos muaj li kuv hais .
Tej zaum tijlaug Yaj Thoj tseem yuav nco tau tej xwm txheej no .

Hawj Dee yog ib tug sau Cobfab tug cai tswjfwm bylaws ntawm pawg Cobfab .
Nws yeej sau tau zoo tsim nyog .

Thiab tom qab ntawd lawv thiaj muab Yaj Teeb los thia Hawj Dee .
Muaj neeg paub txog tej xwm txheej no lawv thiaj sib dig cobfab tawg kiag ua 2 pab .
Tus neeg sau daim ntawv teb Yaj Teeb daim ntawv thiab hais txog tej xwm txheej lawv ua rau Hawj Dee yog Yaj Vas .
Nej puas muaj leej twg khaws tau Yaj Vas daim ntawv ?

Tij Laug Yaj & Tub , Neb cov kev nrog ntses lwj sib ntsuas zog yav tag lawm yuas muaj kuab rau peb cov me nyuam Hmoob Thaib & Hmoob Asmeskas no heev .
Yog muaj sij hawm thov pab muab tshaj tuaj rau peb pab neb txuag pub qhia pub peb Hmoob ntxiv mus puas tau ?

Kuv kiag tsis tau ntsib koj ua tij los ua txiv , Lis Tub .
Tiam sis kuv ntsib tij laug Yaj Thoj lawm .
Nws kuj yog ib tug boj yaig thoob tsib to nrog txog peb Hmoob kawg lawm .
Yog no thov neb ob tug ua tij pab txhawb peb Hmoob txuag khaws peb teej peb tug thiab yuam ?

Kuv thiab kuv li ib tsoom boj yaig kuj txeem , txeem tau ib lub nyuag me nyuam koos haum khaws Hmoob teej Hmoob tug hu ua Hmong Archives ( www . website . net ) no los tau li 6 nyuag xyoo no lawm , thiab .
Peb tshawb , txuag , khaws , thiab tshaj tawm txhua yam Hmoob tsim tau los yog tib neeg ntiaj teb no tsim los yog hais txog peb Hmoob .

Ua tsaug !

- tnv Lus ntxiv -- kev sib cam li tus boj yaig Anti thiab koj , Tseem Yeej , ces kuv muab xam tias nej ob tug ua tij muaj sij hawm seem es lam sib ntsuas zog kom hnub txhob ntev xwb .
Ua tsaug rau neb ob tug tej lus qhia peb cov yaus hais ncig txog peb Hmoob li txuj los yog tswv yim sib dag sib ceg lus dev lus bua nawb ...
tej no yog tej lus peb paub txog tiam si yuav nco sau tsis tau lub sij hawm tsim nyog yuav muab nthuav coj los siv .

Nyob zoo kwv tnv , Zoo sab kws koj mob sab txug Hmoob hab khaws tau Hmoob teej tug ca .
Koj yim meem siv zug nrhav hab khaws tseg , peb yuav tau siv .
Kuv yog ib tug yuav txhawb nqaa mej txuas moog .

Kev tawm tsaam ntseg lwj hab hloov lub npe Meo lug ua Hmoob yog txij tij laug Tseem Yeej phaum lug rua kuv phaum hab muaj 3 phaum yau tom qaab nua .
Thaum ntawd , cov nais khus hab cov tub kawm ntawv ntseg lwj yeej thuaj Hmoob tuag nthi .
Tab sis peb tsoom tub ntxhais Hmoob yeej tsis nyam raug lub npe Meo hov .
Yog luas hu yug ua Meo mas mob sab kuag yuav hab yeej xaav ntaus kag xwb .
Txij xyoo 1971 - 75 lug xwb , lub npe Meo txha poob nroog moog .
Lub sij hawm ntawd ntseg lwj saib tsis taug Hmoob hlo le .
Thaum ntawd , tij laug Tseem Yeej yog phaum hlub hab ib yog ib tug siv zug paab Hmoob , tiv thaiv ntseg lwj lub nrig .

Tab sis thaum nov dheev tas hlob Nais Phoos Vaj Pov tsiv tawm teb chaws lawm mas muaj ib tug ntseg lwj txawm siv has tas : " Dio ni uen va Meo dai leo no ?"
Lu lug nuav mas tseem mob kuv txug nub nua .
Tog tej laug pev txuj lug tas " Tij vi taam nam txiv , nam txiv taam rooj ntug " nua los yeej muaj tseeb tag .
Tij laug Tseem Yeej yog tug tiv ntseg lwj lub nrig cuag nam txiv tiv thaiv miv nyuas , hlob VP zoo taam lub rooj ntug khwb kaav taag haiv Hmoob .
Thaum hlob VP tawm plawg teb chaws Nplog lawm xwb luas txawm siv khaav hab muab Hmoob rov hu ua Meo .
Yang Thao Yawmtxajdlis , Mloog mas zoo li koj paub txog tus cag teeb meem no kawg kiag li los sias , cas es tseem tsis kam nthuav plo lub hub tsw lwj thiab es tseem yuav muab npog ntev npaum twg thiab ?
Yog koj hais qhov tseeb , tsis txhob lam tau lam iab liam xwb ces yeej tsis tub qaug leej twg kiag .

Thov caw koj pib qhib lub rooj tham pem no kom meej rau ib tsoom npoj yaig .
Kuv ntseeg tias yog thaum koj qhib tuaj lawm , yuav tsum muaj tus los ntxiv tej yam ua koj paub tsis meej rau xwb xwb .....
thov caw nawb !
