lub weekend yuav los tom ntej no peb pawg kwv tij yuav muaj ib lub rooj sib tham txog kev txhim kho thiab kev pauv nyob rau hauv peb pawg kwv tij .
kuv xav tau tswv yim los ntawm nej sawv daws .
yog li thov nej sim qhia saib cov nram qab no nej xav kom hmoob yuav tsum pauv thiab txhim kho li cas .

1 . tshoob kos - nej xav kom pauv li cas ( example , txhob sau nqi , txhob muaj 4 tug mej koob , txhob haus cawv/beer , txhob muaj niam txais ntsuab/phij laj , etc ..)
qhov ntxiv ne , nej ho xav kom ntxiv dab tsi ntxiv ?

2 . ntees ploj tuag - nej xav kom pauv li cas ( example , qhib 1 hnub 1 hmo xwb , txhob tua nyuj , txhob muaj hauv qhua , txhob muaj tshwj kab kav xwm , txhob dai ntawv cuag party , etc ..)
qhov ntxiv ne , nej ho xav kom ntxiv li cas ?

3 . kev noj ib rooj plig khi tes - nej xav kom pauv li cas ( example , tsis txhob muaj txheej txheem cawv , tsis txhob hauv cawv/beer , sawv daws poj niam txiv neej ci li noj buffet xwb tsis txhob rau ib rooj mov rau cov txiv neej noj ua ntej lawm , etc ..
qhov ntxiv rau ho xav kom ntxiv li cas ?

zaum no peb pawg kwv tij tau txiav txim siab tsis yog tham xwb , yuav pauv tiag tiag li lawm no nawb .
yog li zoo saib yuav txais tos nej tej tswv yim coj mus sib tham saib peb ho pom zoo yuav pav tau li cas .
ua tsaug .

TSHOOBKOS , tejno twb hniaj hnub ua neb !
cas tsis ua lis every body ua es yus tseem yuav mus muab pauv lis cas thiab .
Nej xav ua yam tshiab lov ?
What is the purpose to change ?
Most of peb lis mas , muab cov cawv ua txheejtxheem txos los lawm ntau , haus khob yau thiab cov txheej cawv ua tsis muaj effect peb lawm muab txos tas lawm .

PLOJTUAG , kuj kho tejyam ua lub tebchaw nos tsis muab kev yoojyim rau yus lawm ces tsis txob ua xwb , mostly peb yeej tseem qhib raw lis txoj kab kev yog 9 : 00am - 9 : 00pm Fri , Sat , Sun .
Mon ces coj mus zais xwb .

Cov muaj kwvtij coob thiab yog neeg laus kuj muaj qhib 24hs kuj tau thiab .
Lub ntees tuag ces yog ib lub ua tseem ceeb ntawm yus hnub kawg huav lub ntiaj teb no thiab yog the end of one life yuav tsum ua kom zoo pending ntawm yus ua neej zoo npaum twg .

Tej nyuab qhua thiab tshwjkab kavxwm mas yuav tsum muaj , tej nos tsis yog ua rau tus tuag yog npaj rau cov niag ciaj xwb hov .
Yeej yuav tsum paj noj paj haus vim yuav muaj kev neej kev tsav tuaj deb tuaj zes tuaj , luag tsis yog tuaj xyua koj tiam si yog luag tuaj xyua tus tuag ntawm nws yuav mus lawm yam tsis muaj hnub yuav rov sib ntsib saum yaj nos lawm all his friends want to see for very last time , nej yog cov nyob nej yuav tau ua luag lub ntees kom zoo lis zoo tau hos .

KEV NOJ PLIG KHITES ces yog ua kev zoo siab xwb , tej nyuag txheej cawv los kuj haus tsawg lis 4 nyuag tus cawv xwb kuj tau .
Yog koj cia lis muab noj lis ua buffet xwb ces zoo lis yus hos tsis paub qab haus dab tsis lawm nes , cov ntseeg lawm los yeej yuav kom XF tuaj thov vajtswv , cov ua tseem coj qhub kev cais los kuj yuav muaj txivneev txivyais ces koj yuav tau ua lawv meme tsaug thiab nev , yuav tsum tau muaj lub nyuag rooj noj mov hov .
Qhov ua cov txijneej nces rooj noj xwb es tsis coj cov pojniam nos mas nyob ntawm tej tsev tej pab tej pawg nawb , feem ntau cov pojniam yog cov ua noj ua hau ces lawv yeej tsis muaj sijhawm los zaum saum rooj , tiam sis cov qhua sab raum tuaj ces lawv yeej zaum tau nrog sawvdaws noj ua kes kawg , nyob ntawm nej train xwb hov .
That you can change ( We did changed that long time ago ).

For you : Thaum yus ob niam txiv mus koom noj haus rau tej phoojywg mas tsis yog nqa plab mus ntim mov xwb nawb , yuav tsum mus kawm saib luag tej pauv zoo lis cas lawm yog yus nyiam lis ntawm thiab ces yuav tau xyaum pauv thiab laiv !
Mus noj mus hau los yuav tsum paub kev cais thiab hov xuab moo yog xuab moo nawb , tsis yog tuaj mus zov cawv thiab beer haus xwb ces hnub ntawm ces tas kam lawm nawb , koj yeej kawm tsis tau dab tsi kiag .
Good luck , Kwv , Kuv mam li teb koj li poj niam lub tswv yim pom txog ntawm hmong tsev neeg .

Kev tshoob ko , yog nej cuab yeej kwv tij xwb yuav hloov kho tsis tau mus deb pua tsawg .
Yog li , feem coob pom li cas ces coj li ntawd xwb ntse yuav zoo dua .
Vim tias qhov teeb meem yog tus nqi tsoob xwb , tsis yog mej koob , thiab niam tais ntsuab/phij laj .
Ho , kev haus cawv/ beer tsis tsim nyog yuav hau ntau , ntau kom nraug vauv thiab niam tais ntsuab/phij laj qaug kiag li nawb .

Kev ntees nploj tuag yuav qhib puas tsawg hnub lo nyob ntawm tsev neeg som cuab ntawd muaj caij nyoog xwb .
Tiam sis tseem ceeb yog kev coj kom tsev neeg ntawv muaj kev kaj siab tom qab muab tus tuag zai tag .

Kuv pom tau tias muaj ib co tsis paub sib hlub hluag muaj kev nyuaj siab lo tseem tuaj thim nqaij thim mov , thim dej thiab rho nyiaj mus siv .
Yog li tawd , qhov yuav hloov yuav tsum hire cov neeg lo tuav qhov hauj lwm khiav rau cov neeg ciaj kom zoo dua ua rau tus tuag , xw li tuav nyiaj txiag siv , thiab lo saib kev noj haus .

Kev noj ib rooj plig khi tes nyob ntawm koj tsev neeg nyiam xav ua li cas lo yeej zoo nkauj tag nrog tshuav kom thaum txog caij noj es muaj zaub muaj mov rau sawv daw noj xwb .
Nyob rau peb tsev cuab yeej kwv tij pej yeej hloov ntau heev lawm xw li : mus rent chaw noj mov , haus beer raw li tus txeej txeem thiab tus nyiam haus cas lo yuav li ntawd , noj buffet xwb , poj niam txiv neej yeej kom ua ke .
Tiam sis , qhov hloov nyuaj tsaj npaw yog lub sij hawm sawv daws tuaj koom noj ua ke .

Qhov no yog qhov tseem ceeb yuav tsum tau hloov kom everyone should be on time .

li no yog kuv kev xav thiab pom kwv , yog xav tau tswv yim tiag , tiag no thov email tuaj : txiabneeb ( at ) gmail . com mam tawm tswv yim rau koj thiaj li yuav pab tau nawb ...

=èqhov no mas , ntshe koj thiab koj cov kwvtij yov yuav tsi tau , tabsi tham thiab sibpab tswv8 , qhov twg zoo los ua mus , qhov twg tsi zoo los muab tso tseg nawb .

- xws li kavtxhoob kevkos , yog txo tau tiag mas , cias li muab txo kom tagnrho tej nyuag txwjtxheem xwb .
Tej nyuag ncauj lus uas muab cev cev mus mus los los , es yog lam noog thiab tej nyuav txhwjtxheem ntawd , tsi pub muaj li lawm aws .
Ntxawm li cas los , tej tub tej ntxhais twb yov sibyuav ntawd—ces lawv yeej yuav sibyuav tsi muaj ib tug yuav yuam ib tug li lub neej yam thaum ub lawm .
es pheej muab sib tham sib tham ua ib qhov chaw laug lub sijhawm xwb .
Tsi tag li ntawd , cov tub cov ntxhais ua hos mus yuav tau luag lwm haivneeg—ib tsabyeeb twb tsi pom cob rau leej twg , yus twb tsi noog txog thiab muab nplhuas yuav nyiaj li ned .
Qhov no , yog yus tsi saib yus haivneeg muaj nuj nqi , es koj yuav ua rau kuv ris , kuv yuav ua rau koj ev , ces tsawg tiam los yuav cibnyeejzias ua sib pauj xwb…yuav yog koj txhob yuav raug li kuv li kwvtij , kuv los txhob yuav raug txog koj li kwvtij xwb .
Tsim nyog peb muab txog lawm—tsi tag li los , txoj kev pe los yuav tau muab txhos thiab nawb .

Kev noj kev haus , ntau kawg kiag 2 tug cawv xwb…ib tug ces zoosiab tau vauv thiab tau nyab , ib tug ces kev zoosiab ua kwvtij neejtsa tuaj nrog noj nrog hauv thiab tuaj pab dag pab zog thiab paub nyiajtxhiag thiab khoom rau tus ntxhais thiab tus vauv , nrog rau tsa tus vauv thiab niam txiv tog tom ub sawv kev rov qab mus tsev xwb .

Ntees ploj ntees tuag—yog kwvtij kam txog tau , muab txo kom tsua muaj zaj qeej tusiav , zaj qeej nce nees ( zwm rau hauv lub hleb ), thiab zaj qeej tsa sawv ke mus faus xwb .
Duas li txhua yam txheej txheem ntawd , ces koj ua los tsua li , tsi ua los tsua li—tsi muaj ib qhov tseem ceeb dabtsi rau tus tuag ntawd li .
Yus tsua yog uas los kom tau ntsej tau muag xwb , vim niam no peb twb muaj txaus lawm—lub hleb los yeej zoo txaus law , tej khoom pub rau tus tuag ntawd los yeej ntau dhau hwv lawm .
Zoo li ib txhia neeg ua tsi muaj tus kam pam li ib ob tug pem MN koj , lawv cias li ua li qhov kuv hais saum toj no , muab nws ua tsuag tsuag ces coj mus zais xwb los twb tau tib yam ned .

Yog li yim txo tau ntau , yim zoo xwb…lub generation tom ntej no—tom qab peb cov paub miv miv txoj kav li kev cai hmoob tag lawm ces—ntshe tsua yog 2 hours visitation and ceremony xwb ces tag li lawm tiag .

Txoj kev khites no , yog hmoob mus nqi ntawm nplog thiab thaib los siv xwb .
Peb ua los yeej ok , tsi ua kiag li los yeej OK tib yam .
Yam khoom ua yus mus nqi luag lwm haivneeg li kab li kev cais los xwb , ces yuav txo tau npaum li cas los yam zoo xwb nawb .
Qhov no ces zoo li tib yam li peb cov ua mus vajtswv yexus thiab xwb , peb ntxawm yuav thov 24/7 los nyob ntawm peb , peb tsi thov kiag los nyob ntawm peb .

Thaum hos muaj puv 120 xyoo tiag lawm los , hus nkauj thiab thaum tham me me lus tias nws yeej ua ntej mus ntuj ceeb tsheej lawm kom peb siab kaj xwb los yeej tau ib yam nkaus ned .

Yog koj hos xav yuav ua kom tagnrho li koj lub siab ntshaws los—qhov ntawd yog koj li ntiag tug li qhov kuv hais ua 24/7 nawb .

Born2beHmong Me kwv qhov zoo mas xav kom nej cov kwvtij yeej meem mus muab kho kom tas tso koj mam coj tuaj sanawm rau S/D mas xws li yuav zoo dua .

Ua tsaug ua koj tseem txhawj tsog peb ib tsoom Hmoob S/D PY Kwvtij , PY Tou thiab Nancy twb teb tau raws li kuv xav lawm especially kev txo dej caw thiab siv sijhawm kom yog sijhawm .
Kuv yuav ntxiv me ntsis li nram no .

Tshoobkos : Kev ua tshoob ua kos mas nws involve tag ib tsoom Hmoob .
Koj hloov tau koj pab los koj yuav hloov tsis tau luag lwm pab .
Yus pab pawg txawm hloov tau lawm los yus yeej tseem yuav tau yoog kom tau luag lwm pab pawg thiab .
Yog yus hloov tabsis luag tsis hloov ces luag yuav xav hais tias yus pab pawg tsis paub tab , losis yus saib tsis tau luag no .

Piv txwv li no : Yog koj tsev neeg tus tub tuaj yuav tau Hmong - Lao tsev neeg tus ntxhais nkaujxwb , nej tsis muaj phijlaj , niam txais ntsuab thiab tsis muaj 2 tug mejkoob tuaj ces yeej kawg tau rov mus npaj ntxiv xwb ntag .

Ntees tuag : Ntees tuag mas yus pauv tsis nyuab , vim tsis cuam tshuam nrog lwm pab lwm pawg .
Nyias tsuas ua kom tau ntsejmuag rau nyias xwb .
Tabsis yuav tau tsis txhob pauv ntau ntau tsam lub rooj tsis nqis thiab od !

Hais txog kev ua hauv qhua los kuv yeej xav hais tias yuav tau txo kom tsawg npaum li tsawg tau , vim nws nkim nyiaj txiag thiab sij hawm heev .
Tsuas hu cov tseem tseem ceeb xwb , dua li ces tsuas tso lub moo kom paub es ho tuaj nrog saib xwb , tsis txhob hu tuaj ua hauv qhua .

Tsis txhob pam ntev ntev , qhib hnub Saturday , sam sab hnub Monday xwb txaus lawm .

Tsis txhob tua tsiaj ntau ntau , tsis pub cov tub nyab ntxhais vauv tua tsiaj li .
Yog lawv yuav pab los cia muab nyiaj ntaus es yog zaub tsis txaus ces mam tua ua zaub xwb .
Tsuas tua cov nyuj cwb qhua uas tseem tseem ceeb xwb .

HL Nyob le ntawm peb paab kwv tij mas tus nqe yeej tseem sau le teb le chaw , mej koob phij laj nam txais ntsuab is still acceptable , kuas kev ua nkib ua nkaus muab tej qub lug ntswv sab yaav taag coj lug ua kev sis has rua saum rooj tshoob mas peb pab yeej tso tseg los lawm ntxuv vim tej nuav tsis yog ib txuj kev yuav build tau txuj kev healthy relationship rua txuj kev neej kev tsaav tshab , yav taag cas yog history xib , nig nuav cas pib qhov tshaab moog , kev haus dlej haus cawv kuj yuav txwv tsis tau tu nro , kuas nyob le ntawm peb pab mas let alone the drinker chose saib nwg yuav nyam haus yaam twg , i .
e purify water , soda and beer , kuas not too much that can result in overflowing the stomach .
Yog mej tsis tau pauv nua xav kuas mej pauv ib qho le nuav : buy enough cup for each person es nyaag haus nyaag lub cup xib thaj le tsis qas qas , ua le nuav will be less likely spreading disease moog rua lwm tug hab ib qho kuj paab tau kuas faster hab .

Has txug kev ntees pluj tuag mas xuam maj kuv pum Moob yeej tseem ua phuam laam heev , kuas ntawm peb pab mas peb hua ua le nuav , kuj nyob ntawm saib yim tuab neeg hov ua neej puas tuaj tsaag , yog tas yeej ok yuav handle tau hab nua mas peb qheb nub Friday 4 - 10PM , Saturday 24 hours yog tas tug tuab neeg hov yog ib tug laus neeg hab tej tub kis khov kho otherwise 8AM - 11PM , Sunday 8AM 10PM , Monday 9 - 11AM ces tawm moog lawm xib , le nuav mas yug cov tuab neeg thaj le tsis saab saab hab cov nyob los thaj le nyob taug , has txug tsaj mas yog cov tseem coj dlaab mas 2 - 3 cows rua tug tuag huas the rest tes tuas kuas tau lug ua noj ua haus xib .

Tej kev pauv nuav tsis yog dlaab lug looj koov thaj le pauv tau , nyob ntawm yug xib , yog mej cov hluas lug ua cov coj lawm tes mej yim meem pauv kuas hum lub society tshaab nig nuav tsis xob pheej yuav kav xyeem Moob qhov kev ntseg tas te nuav yog " puj ua tseg yawm ua ca " kws tub tau 4000+ years ago , nig nuav tub yog 21st century lawm mej cov hluas yuav tsum xyum advance to the future , xob ua neej backward lawm nawj puab hluas .

Kwv nawb , hais txog ntawm txhoob kos mas txhob sau nqe lawm , cia vauv ua noj ib pluag xwb , niam txiv tsis muaj kam sau 5000 . 00 lawm , pub dawb lawm xwb .
Yog tseem sau nqe thiab no , lim hnub yog mus nram court no muab cov niam thiab cov txiv mus kaws .
peb yuav tsis hais li yav tag lawm .

Noj mov tsis muaj khi tes lawm .
noj ces cia li noj xwb , yog tseem khi tes thiab ces nej noj nej xwb , peb tsis xav kom nej noj mov ntev ntev es hauv cawv ntau ntau es ho sib ntau zoo li cov tsiaj thiab .
Yog xav hauv cawv ces nyias mus hauv nyias xwb .
Txhob hauv cawv thaum hu sawvdaws tuaj noj mov .
Noj mov yuavtsum noj raws caij thiab , tsis yog tuaj noj thaum 12 moos no , tabsi noj puag thaum 3 moos .
qhov no peb tsis rog nej noj , txhob hu peb .

Ploj tuag mas , tsis pub nyob 24 xuajmoos lawm , tsis pub kom tua nyuaj tsheej 10 tus nyuaj noj tsis tas , tej niag tswvyim ruam ruam li yav tag los txhob ua lawm , tsis muaj qabhauv rau peb cov tiam no lawm .

Cov phoojywg , Nej sawvdaws yeej hais tau zoo kawg .
Kuv thov hais lus txhawb tij laug Thorns cov advice yeej zoo kawg lawm .
Qhov Naj Npawb ib uas yuav tsum tau pauv mas ua li Thorns hais Thov sawvdaws nyias siv nyias lub khob tiag tiag .

Dhau li kom nco ntsoov wedding yog lub sij hawm yuav tau hais lus zoo li Thorns hais vim lub sij hawm no yog lub sij hawm sawvdaws yuav enjoy nrog the New Couple .
Tsis tas li nco ntsoov funeral yog lub sij hawm kev quaj ntsuag thov sawv daws txhob muab lub sij hawm no ua kev lom zem thiab kev plees kev yi thiab txhob force tus txom nyem kom ua lub ntees li tus muaj .....
Phiaj ----------------------------------------------------------------------------------------------------------------------- Nej yuav kho peb hmoob lub neej ces kho tej nej sawvdaws hais no xwb tiag !
Tsis txhob mus hais pheej yuav mus kho lub niag techaws nplog li nawb , txawm hmoob kho npaum cas los yeej tseem yog nplog lub tebchaws nav !

Kav tsij sib pab nyias kho nyias lub teb chaws hmoob hauv yus pawg xwb mas thiaj yuav pom hmoob lub neej vam mus rau qhov meej ces thiaj yog hu tau hais tias peb hmoob vam meej lawm no nawb .
Lub caij no peb hmoob yeej tsis tau vam meej kiag au !!!!!!!

yawg thaub tshajpl Kuv support koj kag lawm ntag nawb .
Peb hmoob tej nag kev noj kev haus kws nim muaj muaj tswv yim huas ib leeg ib poom npias coj moog thaab haus rua tug ub tug nua huas nim muaj muaj cai mas yog luag tsi haus cais cav tsi txaus sab hab mas caag yuav dlhua ua lua00le tag tag lauj .

Tej nag kev tshoob kws nim ua tsheej mo hab noj tsheej nub ua rua qaug cawv ob peb tug mej koob mas peb nim xaav tas yog ib txuj cai zoo zoo tabsis kuv xaav tas yog ib txuj cai vwm vwm xwb .
Ua le tej tsaj sib fuas quav no qw ntsov nroo ntwg lom vaab vaab le .
Yuav tau hloov tag tag .

On Mar 30 , 12 : 58 pm , ***@aol . com wrote : 1 . tshoob kos - nej xav kom pauv li cas ( example , txhob sau nqi , qhov no mas , ntshe koj thiab koj cov kwvtij yov yuav tsi tau , tabsi tham thiab sibpab tswv8 , qhov twg zoo los ua mus , qhov twg tsi zoo los muab tso tseg nawb .

- xws li kavtxhoob kevkos , yog txo tau tiag mas , cias li muab txo kom tagnrho tej nyuag txheejtxheem nawb .
Tej nyuag ncauj lus uas muab cev cev mus mus los los , es yog lam noog thiab tej nyuav txheejtxheem ntawd , tsi pub muaj li lawm ntag .
Ntxawm li cas los , tej tub tej ntxhais twb yov sibyuav ntawd—ces lawv yeej yuav sibyuav tsi muaj ib tug yuav yuam ib tug li lub neej yam thaum ub lawm .
es pheej muab sib tham sib tham ua ib qhov chaw laug lub sijhawm xwb .
Tsi tag li ntawd , cov tub cov ntxhais ua hos mus yuav tau luag lwm haivneeg—ib tsabyeeb twb tsi tseb thiab pom los cob rau leej twg , yus twb tsi noog txog los yog yuav muab nplhuas yuav nyiaj .
Qhov no , yog yus tsi saib yus haivneeg muaj nuj nqi , es koj yuav ua tsus rau kuv ris , txog kuv los yuav ua tsus rau koj ev , ces tsawg tiam los yuav cibnyeejzias ua sib pauj mus tsi tag tsi kawg…yuav yog koj txhob yuav raug li kuv li kwvtij , kuv los txhob yuav raug txog koj li kwvtij xwb .
Tejno tsim nyog peb muab txog kom tagnrho lawm—tsi tag li los , txoj kev pe los yuav tau muab txhos thiab nawb .

Kev noj kev haus , ntau kawg nkaus tsua yuav 2 tug cawv xwb ( tus hais tau dabtsi los hais li nws xav haus xwb nawb )…ib tug ces zoosiab tau vauv thiab tau nyab , ib tug ces yog ua kev zoosiab rau kwvtij neejtsa tuaj nrog noj nrog hauv thiab tuaj pab lub dag pab zog thiab pab nyiajtxhiag thiab khoom rau tus ntxhais thiab tus vauv , nrog rau tsa tus vauv thiab niam txiv tom ub sawv kev rov qab musvaj mustsev xwb .

Ntees ploj ntees tuag—yog kwvtij kam txog tau , muab txo kom tsua tshuav muaj zaj qeej tusiav , zaj qeej nce nees ( zwm rau hauv lub hleb ), thiab zaj qeej tsa sawv ke mus faus xwb .
Duas li txhua yam txheej txheem ntawd , ces koj ua los tsua li ntawd , tsi ua los tsua li ntawd—tsi muaj ib qhov tseem ceeb dabtsi rau tus neeg tuag ntawd .
Yus tsua yog uas los kom tau ntsej tau muag xwb , vim niam no peb twb muaj txaus lawm—lub hleb los yeej zoo txaus lawm , tej khoom muab rau tus tuag ntawd los yeej ntau txaus lawm .
Zoo li ib txhia neeg ua tsi muaj tus kam pam li ib ob tug pem MN koj , los lawv cias li ua li qhov kuv hais saum toj no , muab nws ua tsuag tsuag ces coj mus zais xwb los twb tau tib yam ned .
Hauvqhua los tsi hus thiab tsi pub muaj lawm ( cias rau cov tsevneeg los hais lus qhua thiab txog tus tuag xwb , zoo txaus lawm ), lub rooj los tsi pub muaj zaum lawm—txawm muaj lub rooj los tsua li ntawd , tsi muaj lub rooj los tsua li ntawd .
Hais xim los yuav tau tso tseg mus , yog yuav hais , muab li 1 hour rau kom pab ntua cov lus zoo zoo txog txoj kev ua neej nyob rau ntiaj teb no xwb—nws txaus dhau hwv lawm .

Smiles…seb koj puas kam no Chinese thiab buffet style lawm xwb tiag , tuag lawm ces tag xwb—yeej tsi muaj ib yam dabtsi ntxiv lawm .
Yog li koj cov nyob zaum no , noj li cas los tsua li ntawd xwb .

Yog li yim txo tau ntau , yim zoo xwb…lub generation tom ntej no—tom qab peb cov paub miv miv txoj kav li kev cai hmoob tag lawm ces—ntshe tsua yog 2 hours visitation and a ceremony lawm xwb ces tag li lawm tiag .

Txoj kev khites no , yog hmoob mus nqiv ntawm nplog thiab thaib los siv xwb .
Peb ua los yeej ok , tsi ua kiag li los yeej OK tib yam .
Yam khoom ua yus mus nqiv luag lwm haivneeg tug li kab li kev cais los xwb , ces yuav txo tau npaum li cas los haj yam zoo xwb nawb .
Qhov no ces zoo li tib yam li peb cov ua mus nqiv vajtswv yexus txoj kab txoj kev thiab xwb mas , peb ntxawm yuav thov 24/7 los peb tsua nyob li ntawd , peb tsi thov kiag los peb tsua nyob li ntawd .

Thaum hos muaj tus puv 120 xyoo los txog kiag lawm los , hus nkauj thiab hais me me lus tias nws yeej ua ntej mus ntuj ceeb tsheej mus nrog vajtswv nyob lawm no kom zoo peb siab thiab kaj lub siab xwb los yeej tau ib yam nkaus .
Yog koj hos xav yuav ua kom tagnrho li koj lub siab ntshaws los—qhov ntawd peb tuaj nyob rau lub tebchaw ywjpheej ( freedom of religion ) lawm , koj yuav ua li koj ntiag tug , es yog 24/7 los yuav tsi muaj leej twg yuam koj nawb .

Born2beHmong cov phooj ywg sawv daws -- ua tsaug rau nej cov tswv yim .
yuav coj mus tham saib peb pawg kwv tij ho pom zoo li cas .

yuav qhia me ntsis rau nej hais tias peb lub shorter goal yog tsuas los kho thiab pauv peb pawg kwv tij xwb .
peb yuav tsis tau muaj cuab kav kho thiab pauv tag nrho peb xeem thiab lwm xeem hmoob .
tab sis peb lug long term goal ces yeej xav hais tias cia peb pawg ua pawg xub pib ua ntej kom tom ntej no peb haiv hmoob raw qab thiab ntag no .

raw li kuv cov tswv yim tam sim no kuv muab sau tau yuav coj mus tham nyob rau peb pawg kwv tij yog li no .

tshoob kos : 1 . yog peb yog tog tub no ces yus yuav tau ua raws li lawv tog ntxhais xwb 2 . yog peb yog to ntxhais no ces peb tsuas sau nqi tshoob raws hmoob 18 xeem lub txhooj xwb or less .

3 . dej caw ces tso 1 leeg 2 lub khob rau ntawm xwb ntiag , leej twg nyiam yam dej dab tsis haus yam ntawv xwb , tsis haus los tsis ua li cas 4 . tsuas pub nraug vauv pe cov neeg hauv tsev kiag xwb , tsis pe cov kwv tij sab nrauv lawm ntees ploj tuag : 1 . yog tus neeg laus ces tsuas qhib friday , ua hauv qhua and haiv xim saturday , pov tseg sunday , but open 24 hrs everyday 2 . tsuas tua 4 tug nyuj ( max ) lawm xwb .

3 . 1 hnub tsuas noj ib pluag mov lawm xwb .

4 . no water or snack served 5 . tsis dai ntawv cuag ua party lawm 6 . tshuab qeej thiab hu nkauj tsis xyom lawm 7 . thaum hais xim cov tub ki zaum sau chair xyom lawm xwb tsis txhos caug hauv floor lawm and dress formal noj rooj plig khi ties : 1 . lub rooj plig ces tsuas tso 2 tug qaib thiab lub phaj qhob ( lub paj ) lawm xwb .

2 . no food served on the table 3 . everyone gets food on a buffet ces mam coj los noj ntawm lub rooj xwb .

4 . dej caws ces no cups , just use bottle .
each person 1 bottle with choice of water , pop , beer , etc .

kuj tshuav ntau yam thiab , tab sis cov no yog cov tseem ceeb uas tau sau tseg tau yuav coj mus tham rau peb pawg kwv tij .
tab sis cia mus tham saib sawv daws ho pom zoo pauv li cas no mam coj tuaj qhia rau nej nawb .
