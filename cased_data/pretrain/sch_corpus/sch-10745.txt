sawv daws -- peb sim los critique txog lub neej thaum ub peb nyob teb
chaws los tsuas thiab lub neej tam sim no peb nyob teb chaws mekas
saib yam zoo yog dab tsi ho yam tsis zoo ho yog dab tsi . cia kuv pib
ua ntej nej mam ntxiv rau .
lub neej thaum ub nyob nplog teb .
qhov zoo :
peb hmoob nyob koom zej koom zos ua ke .  sawv daws noj ib pluag los
noj nchuav ntws pem toj nram hav yeej tsis muaj leej twg yuav hais
thiab complain yus li .
qhov tsis zoo :
lub neej nyob tsis xaj aj , nyob xos liam ntsuav , noj los noj ntshaw
plias , hnav los hnav ntshaw plias , thiab kev mus los sib cuag los mus
ko taw xwb .
lub neej niam no nyob mekas teb :
qhov zoo :
tau nyob zoo vaj zoo tsev thiab nyob xaj aj , tau noj qab hnav zoo , kev
mus los sib cuag los caij tsheb thiab dav hlau xwb .
qhov tsis zoo :
nyob tiv nuj tiv nqi thiab muaj ib pluag loj noj hauv yus tsev los
yeej noj kaw qhov rooj nti xwb tsam tej neighbors tsis nyiam yus .

Qhov kuv pom mas yog mus lis nos .
Yeej yog lis koj hais lawm , thiab qhov loj mas yog yus ciamdej ciamav
yus nyob ywjsiab peb muaj lub ntsejmuag hlua ntxhis .
Koj hais yog lawm , tsis muaj kev vammej , nyob lis hniaj hnub no lo
lawv cov nyob tim lostsua , nyab laj , suav thiab thaib lawv yeej tseem
nyob lub neej thaum ub lis 100 ntawm xyoo no los lawm . Kev vammeej zoo
lis mus lis qwjmus rau hmoob xwb . Ntuj qubqab mas hmoob tsis nyiam mus
thov kom luag pab thiab tsis nyiam mus kawm riav kev pabcuam , tsis xav
pauv yam tshiab ua lis qub ua tej niam tej txiv paub los lawm xwb .
Kuj yog lawm thiab , hmoob yeej nyiam qhov zoo thiab hmoob yeej paub ua
zoo , qhov pab hmoob tshaj yog txoj kev kawm " Education " hmoob muaj
caij tuaj kawm txuj yam hais tia tsis muaj leej twg yuav txwv yuav
txiav lawm , kawm mus kom txog qhov kawg kiag los yeej tau . I think kev
kawm yog qhov ua hmoob ua tau zoo dua lis lwm yam .
Qhov tsis zoo mas kuv pom tias muaj ib feem nyuag ntawm peb hmoob mas
sij tsis tshua xyaum zoo , txawm yog peb twb tuaj rau lub tebchaw ua
vammeej tshaj lawm los tsis kam pauv kom zoo ces xum ua yus qhov nyuag
xwb ib yam lis : Kev hauyeeb hautshuaj , kev twvtxiaj yaumpov , kev deev
luag poj luagsev , kev ua lagluam qabrooj etc ... yam ua tsis legal .