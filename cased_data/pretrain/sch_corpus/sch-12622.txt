hnub no kuv kawm tau koj ib lo lus txaus siab tsawv tias : neeg lub cev yog tus qheev lub siab yog tusd thawj .

Idonotknow ....
aw , Sub koj nim tsis paub tias neeg lub cev ces yog niag QHEV lub Siab ( Plawv ) hmoob hais tias yog siab tiag - g yog plawv ) yog qhia kom ua tas txhua , txhia yam ......
koj sim rov nug koj tus kheej saib ........
Koj yuav mus ua tub sab los yog koj lub siab xaj kom koj lub cev mus tub sab ......
Koj yuav cev tes mus xuas luag tej los yog koj lub niag siab kom koj txhais tes mus xuas luag los mas .....
ha ..
ha .....
ha .....
xuas qhov i .........
ua li uncle Tseem yeej hais los mas tim lub siab yog lub nkhaus , lem .
phem xwb os .....
koj pheej cem - m tus ub tus no , hais - s luag tej yog tim koj lub siab xwb los mas .

Yawg hlob TXHEEVCOM , I have nothing to hide , xav nug dab tsis tau tag nawb .
Yam kuv paub ces kuv yeej qhia ncaj nraim tias kuv paub , hos yam kuv tsis paub ces kuv yeej qhia ncaj nraim tias kuv tsis paub .

Niam ToojXeeb yog peb muam .
nkawd tus ntxhais Yiv ces yuav kuv tijlaug LisPos , lawv nyob Canada .
Tus yau hu ua Maiv no , 1968 , tuaj nrog niam Tony Powe nyob tim Thaibteb , tom qab no yuav Suav Thaib lawm .
Tshuav 2 tug ntxhais yau ces ib tug yuav Nplog lawm , hos tus ntxhais ntxawm yuav kuv tus kwv ( txiv ntxawm tub ) ntag .
PovNruas yuav kuv txiv ntxawm tus ntxhais .
Raws kuv nco tau ces lawv muaj 8 leej kwvtij nus muag , 4 tug tub , 4 tug ntxhais .
Nkawd 2 tug laus , puavleej tuag tag lawm , muab nkawd faus kiag ua ke tom tog tsev .
Ua ntej leej txi yuav tuag , tej tub ki yeej xub puab nkawd 2 tug pej thuam ( ntxav ) tos lawm , kuv mus pom mas yeej loj siab kawg .
Kuv xav mas tsim nyog kawg lawm .

Raws kuv nco tau , yawm txiv ToojXeeb yog ib tug neeg hais lus tog heev .
Nws daim duab CAPTAIN ToojXeeb , thaum ub nws ua tub rog Fabkis , dai tim phabntsa , nws yeej tsis tshem li .
Tog AIBNOOB tuaj pem Muang tuaj tsawg pab los yeej los so hau nws , txawm pom daim duab los lawv yeej tsis muab nws ua txim .

Qhov ntawm sawv daws pheej xyav nws moo mas , kuv xav tias tejzaum nws yog tus toj xeem LAUS , luag twb hloov luag tsawg pwg tojxeem los sawv daws pheej tseem fwm nws ces qhov phem qhov zoo los poob tag rau nws ris .
Raws kuv xav mas tej teebmeem no muaj 3pab neeg yog cov muaj direct or indirect involvement : 1 - Cov Hmoob pheej khiav - v no yog cov Hmoob los CobFab los sov kom los sia ces mam xia kev khiav .
Cov tseem Hmoob laug mas yeej tseem nyob tus yees nawb .

2 - Cov pheej los tos - s neeg no , yog cov los ua luam nrhiav nyiaj , tsis yog los KubXaj tiag .
Ntau zaus , tsis yog cov seej tua , tabsis , kuj yog cov qus sib txeeb nyiaj thiab sib txeeb hluas nkauj es tua xwb los kuj muaj .

3 - Qhov ntawm cov seej hov mus tua pej xeem no mas yog vim muaj ib cov seej ntawd , nws xubtw tais muaj qua lawm ( tivtauj cov qus ) thaum luag ntsiab tau ces kawg lees mus ua tej haujlwm ntawd thiaj tau credit ( Phone Ngane ).
Muaj ib case , cov es twb khiav mus txog tim ThaibTeb lawm mam rov los to lawv tej neeg .
Thaum tos tau yus tej neeg tag lawm , tsis tias rov twjywm rov qab hos tseem pheej lug toj lug pes .
Yawm txiv ToojXeeb , xav tias zoo phem los yog kwv yog tij , xeem Lauj tib yam , thiaj xa zaub xa mov mus rau thiab hais tias mus tsis mus los twb mus lawm ces , ua ib siab mus kom dhau no .
Lawv cov ciaj ntxoog rovlos ho xav niag lem cees , sau tau ib daig ntawv liab ploog mus rau yawm txiv ToojXeeb tias lawv yuav los nrog nws noj ib pluag tshais tso mam mus .
Thaum kawg , tej lus no , hnov txog luag cov coj , luag thiaj tuaj nrog yus noj ib pluag tshais ntag laud .
Yog li no no , pheej yuav mus chim rau luag ua tws tsi maj ?

Kuv xav tias koj yeej paub koj tus npawg ToojXeeb Lauj zaj dabneeg uas gvp xaaj tub rog coj nws mus tua pov tseg lawm .
Mob nws siab thiab tsis mob los kawg xum tso kwv tso tij tseg es ua ib siab los ua teb noj rau km52 lawm .
Nws tham rau peb tias , muaj ib zaug nkawd mus kawm thab ham ua ke , Nplog ntaus VP yuav tuag , coj vp mus pov nram dej , nws muab nws lub nrob qaum mus tiv nplog qws cia nplog ntaus nws tsuav npo tau vp los xwb .
Tom qab vp ciaj nom , mom nws txheej , tseem xaj tua nws pov tseg thiab , tuag twb tuag , nws yeej tsis raws vp lawm .

Ua neej nyob , yog yus pheej pom luag qhov phem xwb , yus tsis pom yus qhov phem li ces , tshuav deb thiaj vam tau meej nawb .
Tib yam li kuv hais rau yawm thaub " idonotknow " yus twb RUAM - M es luag thiaj ua paj lug piav tias : " Neeg lub CEV yog tus QHEV , neeg lub SIAB yog tus THAWJ ."
no los yus tseem pheej xuas taub hau nrau phab ntsa hlau tag zog li (เอาหัวชนฝาเหล็กเพื่อเจาะรู).
Tsis ua cas , tej tug neeg RUAM NCAJ RUAM NCEES , tej tug kuj RUAM NKHAUS COJ NKHAUS CEES kawg kiag THIAB .

Teen meem muaj cia rau yus daws , tsis yog muaj cia rau yus khuam siab , kuv ntsib tej teebmeem no tag lawm .
Kuv paub kuv tus kheej zoo lawm .
Kuv nyob kab ntsab lawm .
Kuv tsuas tuaj qho plaub hauv rau niam ntab niam me mus ev nyuav nyuam los rau kuv saib seb tshuav tsawg tus tso nyooj qhov twg tuaj lawm xwb .

Zoo siab tau txuas lus nrog nej .
Sib ntsib dua , TseemYeej .

kuv tsis tau muab lub CEV thiab lub siab coj los piv ua qheev thiab ua thawj li ua ntej kuv nyeem pom thawj zaug hnub no li ne .

YOG li ntawd nopeb ho sim muab piv me me seb ib khub niam txiv es tus niam los yog tus txiv yog tus qheev tus twg yog tus thawj coj ?

Sawvdaws , Peb sawvdaws xav licas txog ntawm qhov Hmoob tawg tshawj , txog ntawm qhov Hmoob qhia tus yeebncuab tuaj rhuav tshem peb ntau tiam neeg thiab txog ntawm qhov peb sib koom siab tsis tau li ?
Ntawm tswvyim , xav tias ib leeg yuav muaj ib zaj , leej twg zaj tswvyim yuav siv tau dua ?
Ziag no puas tau txog qhov peb sawvdaws los pab cheem TseemYeej thiab Cwjmem ( unkown ) nkawv ?
X Z Xavzoo aws , cov phaws nyuj ua kub zuag zuag no , yuav tsim cia kom nrau heev me me thiab peb thiaj li kawm tau lawv lub tswv8 thiab tswv9 os nawb .

kuv nco tau tias Dr Pao Oz peb yeej tham muaj tham txog lawm tias ....
LOLz !

1 . great minds talk about ideas 2 . middle minds talk about events 3 . and small minds talk about people txivneej yawg li kuv hais hais los lawm os -- noj tsi tau yuav tuag , hais tsi tau yuav swb .
yog luag lam tau lam tshum li personal assissination lawm ces kawg teb xwb mas .

tej no xwb tseeb tsi tau npaum li Zhen thiab Tseemyeej nkawv ua ntshav P ...
mam tshaus lug rau qhov ub qhov no --- thiab Zen thiab HmongvangUSA nkawv ua es muab xa kiag mus cuag poj cuag yawm ....

hahhahahahaa ...
kuv mas yog kuv tsi txawj Zam siab Zam nqi es lam tau lam sibtsoo li luag tej mas ....
ntshe kuv twb ua rog WW - III nyob rau hauv SCH no ntev los lawm os .
vim txhua tus yeej cuab lawv tus kub ntse ntse mas hov tag li tos Born ua hnub ua hmo xwb los Born yog neeg Understand ces Born zam xwb ...
Zhen wb mas hlua taws twb yuav luag cig ntau lwm ...
hos Laura Lor - Xiong thiab Unko Tseemyeej los yeej ncho kub tag li rau Born ....
LOLz !

dhau li ntawd los Thorsp ua yog Unknown mas cug kub tag li rau Born -- tsua yog Born tus kub ntse zog lawm es nws tsi tsua lam nrau pamthawj es nws thiaj li tsi cug taubhaus rau xwb os nawb .

tej yam zoo li no xwb , muab xav tias me me xwb .
peb twb ib txwm hais tias , yog tias txhob yog sibcam hauv forum li no -- es tseem zoo li tim Longtien thiab Samthong ntshe peb ib cov no twb rau tua thiab sibtuag tuas tuag lawm coob tus no os mog .

tso siab nawb ...
smiles !

Born Born aw ..
, Koj rov qab mus Vientiane lawm los cas tav no mam pom koj dua na ...

Yeej yog li koj thiab sawvdaws ib txhia hais , tabsis kom peb nco ntsoov tias peb niaj hnub sib hom khaj , ib leeg nyas rau ib leeg ces tejzaum lub ntse yuav muaj tuaj tabsis lub tawg tshwj ces kab pleb yim huab rua loj , yuav xuas dabtsi los lo twb tsis tau , yuav xaws los twb tsis nqawm .
Tej sib tawg tshwj no yuav tho kev rau peb tus yeeb ncuab tuaj txog peb yoojyim .

Qhov cheem tau ces yuav tau pab cheem , cheem tsis tau lawm los mam tso plhuav .
Nej saib ma ...
thaum kawg peb kawm tsis tau dabtsi , tabsis kawm tau tias leejtwg yog leejtwg , leej twg zoo siv txog qib twg xwb .

Tomntej no ces peb twb tsis tso siab rau nkawv leejtwg li lawm ne ...
Txawm yog Tseemyeej los twb ua rau sawvdaws tas kev ciasiab , Cwjmem los sawvdaws tas kev ciasiab los ntawm nkawv tej me txujci homkhaj xwb los mas .
Nkawv tsis hais los txawm yuav swb tiag tiag , nkawv sib hais los tsuas tev nkawv tej qe qauj rau peb hnia xwb ne .

Qhov zoo mas cia peb cov txiv nyuj kub zuag no mus nrau Blog cov , Thaib cov thiab Nyablaj cov .
Peb cov tswv nyuj sib nraus los thaum yus tus nyuj tais lawm xwb yus twb tusiab rau luag , peb tsim txoj kev sib tusiab thiab txoj kev sib tawg tshwj tas li xwb es puas yog peb sawvdaws cov kub zuag tiag tiag ne ..?
Thaum twb pom tias yuav muaj txim taws lawm yuav tau thau taws mentsis , tabsis ib txhia tseem laub roj ntxiv , tus uas laub roj ntxiv los twb qhia nws tus kheej rau peb lawm thiab ne ...
Kuv ces tas kev ciasiab zujzus rau sawvdaws .

Cas tsis pom sawvdaws hais ib kuag lus muaj muaj cawm seej , muaj kev sib txhawb li , tsuas tab pom tej lus sib rhuav ntau xwb .
Puas yog peb tus yeebncuab muab peb cov tub txawj tub kobxwb no hau tas tus li lawm ne ..?

Thaum xub yog luag muab quav pleev peb , ces peb cia li sib pleev sib do los li lawm xwb .
Tsam no thov thau peb txoj kev ntse tawm los ua tes tsau rau peb pom kev thiab lau ...

Born yuav tau pauv tswvyim nawb , X Z los pauv tibsi , sib txhawb zoo dua i peb sib rhuav .

X Z Xavzoo , tos kuv hais li rau koj mas -- cov neeg ua txawj zam txim ces txawm hais siab hais nci los nws yeej txawj zam txim thiab tsi tham ntau mus txog tej kev ntswv siab ntawd .

cov neeg ua tsi txawj zam ces txawm koj yuav hais npaum li cas los , luag yeej tsi txawj thimxav li -- txawm tuaj hauv tej forum no los kavliam , nyob tom vaj tom tsev los kav liam .
Characteristics will never change in a person ' s life ...
it can only change a momentary while he/she is happy .
dhau li ntawd , ces nws yeej coj nws tib tug cwjpwm qub li nawb mog .

tsi paub zoo tias , koj tuaj ntev li no koj puas kawm tau dabtsi .
kuv mas kuv tuaj li no ua rau kuv kawm tau ntau heev lawm nawb ...
txog tib neeg txoj kev hais lus , txawj zam lus , cwjpwm , siab luv thiab siab ntev .
txawj hais lus , txawj tshum lus -- thiab txawj ntsw lus .
tus ua nws tsi tseg leej twg li , ib los tuag ib tug nyuj , ib los tuag ib twm los muaj .

dhau li ntawd , li Thornsp hais os , lub sijhawm tauvhuab tsau tsau kajnrig kiag lawm -- ces cias cov no sibcam li no thiab xws peb thiaj li paub xav rau yus tus kheej tias -- yog kuv nes hos yuav zoo li cas no mas mog os .

yog li ntawd , tso siab nawb ...
yog tus neeg tsi coj cai , ces yog koj tseem tso coj mus tsoo nplog , nyablaj , thiab thai li no thiab ces ib pliag plam tagnrho txhua tsav txhua yam li hmoob ib txwm ua ua dhau los lawm xwb mas mog .
yog koj coj mus ua tsov ua rog no mas zoo heev , vim lawv siab tawv heev ces lawv yeej nce hlos tuaj tim roob phusnpiab tsi ntshais leej twg li ntag .

tabsi , cov neeg ua yuav tham kom muaj kev npau suav -- yuav tsum tau ua tau thiab yoog tau thiab ...
paub xaiv lus hais .
ib yam li yuav sibceg sibcam li peb pom pom no los , luag yeej txawj xaiv lus hais kom muaj reason thiab zoo ntau xwb .
yog li ntawd , tej no xwb cias li luag kiag 3 suab rau xwb os nawb .

yog mas , twb yog mus pom Nplogteb los lawm ces nploojsiab nploojntsw pheej nyob tsi tus li ces thiaj li mus saib nplog duas lawm os nawb ....
hahhaha LOLz ...
j/k !

Born Born , Koj hais yog lus kawg lawm los mas ...
Tabsis sawvdaws yog peb li kwvtij Hmoob , leejtwg txawm sib cam/cav los peb sawvdaws sib pab cheem seb puas muaj qhov zoo zujzus tuaj .
Vim Hmoob ib txwm ciaj caub/cibnyeej lawm , xav kom peb txheej no ho txawj sib cheem , sib hais rau qhov siv tau seb peb puas txawj majmam pauv hloov es txhiab xyoo tomntej haiv Hmoob puas zoo zog qhov peb pom dua no .

Neeg nyias yeej muaj nyias cujpwm , yeej muaj tej thaum txawj mloog thiab mloog raug , yog peb sawvdaws xyaum hais zoo tas li xwb nyaj yuav txawj txav zujzus rau theem zoo .

Tsis tau hais tias sib cav tsis yog qhov zoo , yeej zoo los kom peb paub theem sib cav xwb txhob mus txog qhov sib tawm tsam uas ua rau peb tawg tshwj .
Txawm tias peb yog neeg loj neeg siab los thaum peb pob kub ntsuab lawm ces peb yeej nqus daj , thiaj xav kom peb pab sib cheem kom txhob txog qhov nqus daj .

Xav tias yog peb sawvdaws pab cheem tas lawm , nkawv yeej kawg thim xav , kawg txo nws tus kheej , kawg yuav sawvdaws kev pom zoo .
Peb tseem yuav nyob uake ntev ntev , peb yuav tau sib yoog raws cov coob pom zoo .

Peb pom ob leejtwg sib cav phem peb cheem ces ib tus sawvdaws txawj xaiv lus hais lawm los mas .

X Z Xavzoo , ib cov neeg ces koj tham me me xwb luag paub ntau lawm nawb ...
ib cov neeg ces luag lam txwm li ntag , tsi k koj yuav hais thiab tsi hais li ntag nawb .

peb hmoob mas tsi yog koj cheem tag es tag lawm xwb nad , lawv mas tos ntsoov tsi tau ib tug hais kiag ib los xwb ces twb maj nroos yuav los cug tso pamthawj lawm ntag .
peb hmoob tej siab miv miv thiab very greedy nawb mog -- yog li ntawd , tsi yog tias tag lawm ces cias tag mus -- hmoob mas yeej muab dai ncuv rau ntawm hauvpliaj ntag -- tos tsi nyoo ib los lus li cas ces twb yuav maj nraug kub kom tus tos mas sab kiag xwb .

thaum peb hmoob lub siab puv puv thiab paiv paiv taub li no ces yeej tsi zoo hais dabtsi li ntag hod .
yog nws tsi kam kawm nws tus kheej ces qhia npaum li cas los nws yeej tsi kawm li os nawb .
li no , ces thiaj li nyob saib seb yuav zoo li cas xwb tiag ...

zoosiab ua koj tseem txawjseeb txog cov phoojywg hauv SCh no thiab .

Born Nyob zoo Born & XavZoo , Kuv ho pom txawv zog qhov neb hais nawb .
Kuv mas , kuv ho tuaj hauv SCH no , yog tuaj sim kub kom paub tias leej twg yog leej twg xwb .
Kuv yeej paub kuv lub hom phiaj zoo - oo .
Born hais tias " tej siab miv miv thiab very greedy ", not my case .
Kuv xav paub neeg lub siab thaum foo ntsej muag lawm seb ho zoo li cas .
Xav paub seb tus zoo phooj ywg los tus txheeb tus ze xav li cas rau yus lawm .
Cov tuaj cem - m kuv hauv no , puav leej yog cov txheeb thiab zoo phooj ywg xwb .

Hais txog qhov XavZoo tsis cia siab rau kuv lawm mas , it ' s o .
k , kuv yeej yuav tsis koom tej hauj lwm ciaj HAIV no li .
Tsis yog nws ib leeg xwb cia siab rau kuv , coob leej ntau tus yeej tuaj - j yaum kuv kawg , niaj hnub nim no , 2 weeks ago , tseem muaj tus tuaj txog ntua hauv tsev thiab .
Leej twg tuaj los kuv yeej hais kuv lo qub , vim kuv paub tias tej hauj lwm no yuav mus tsis txog twg .

Txawm ua mus los nkim sij hawm xwb , kuv cov zoo phooj ywg twb piam sij tag lawm ne .
Tos phooj ywg Hawj Dee tau ncaim lawm los vim nws pom lub hom phiaj tsis meej .
Phooj ywg Thoob Thoj XaivKaub , Cawv Thoj XaivKaub nkawd los yeej mus tsis txog twg , Phooj ywg Muas Soob los kuj nyob xob pus cia thiab xwb .
Some of them have died quietly .
Cov no peb yeej kawm ntawv ua ke , nyob ua ke , pw ua ke ntag .

Txuag zam - m tshiab , txuag siav - v nte os kwvtij awd !

First week of the month , kuv muaj ntsis busy thiab ces tham li no tso .

Sib ntsib dua , TseemYeej .

Nyob zoo Born & XavZoo , Kuv ho pom txawv zog qhov neb hais nawb .
Kuv mas , kuv ho tuaj hauv SCH no , yog tuaj sim kub kom paub tias leej twg yog leej twg xwb .
Kuv yeej paub kuv lub hom phiaj zoo - oo .
Born hais tias " tej siab miv miv thiab very greedy ", not my case .
Kuv xav paub neeg lub siab thaum foo ntsej muag lawm seb ho zoo li cas .
Xav paub seb tus zoo phooj ywg los tus txheeb tus ze xav li cas rau yus lawm .
Cov tuaj cem - m kuv hauv no , puav leej yog cov txheeb thiab zoo phooj ywg xwb .
Hais txog qhov XavZoo tsis cia siab rau kuv lawm mas , it ' s o .
k , kuv yeej yuav tsis koom tej hauj lwm ciaj HAIV no li .
Tsis yog nws ib leeg xwb cia siab rau kuv , coob leej ntau tus yeej tuaj - j yaum kuv kawg , niaj hnub nim no , 2 weeks ago , tseem muaj tus tuaj txog ntua hauv tsev thiab .
Leej twg tuaj los kuv yeej hais kuv lo qub , vim kuv paub tias tej hauj lwm no yuav mus tsis txog twg .
Txawm ua mus los nkim sij hawm xwb , kuv cov zoo phooj ywg twb piam sij tag lawm ne .
Tos phooj ywg Hawj Dee tau ncaim lawm los vim nws pom lub hom phiaj tsis meej .
Phooj ywg Thoob Thoj XaivKaub , Cawv Thoj XaivKaub nkawd los yeej mus tsis txog twg , Phooj ywg Muas Soob los kuj nyob xob pus cia thiab xwb .
Some of them have died quietly .
Cov no peb yeej kawm ntawv ua ke , nyob ua ke , pw ua ke ntag .
Txuag zam - m tshiab , txuag siav - v nte os kwvtij awd !
First week of the month , kuv muaj ntsis busy thiab ces tham li no tso .
Sib ntsib dua , TseemYeej .

Nyob Zoo Tij laug Tseem Yeej , Kuv yog cov yau tom qab no lawm tsis tau pom koj dua thiab paub koj zoo , tab sis raws li hnov koj lub koob thiab nyeem koj cov ntawv hauv no koj kuj yog ib tug tswv yim zoo heev nyob rau peb tsev neeg Hmoob .
Xav nug koj ib los tias neeg pheej haiv nroos ntw txog ntawm koj tij lauj Lis Teeb xwb kuv xav kom koj hos muab nws zaj dab neeg los piav ib zaug pub peb mloog seb , tsam nws hos muaj tej yam zoo zoo thiab lub txiaj ntsim pab Hmoob ua Hmoob paub tsis txog , thiab txog thaum kawg kiag nws lub neej txoj sia zoo li cas , puas muaj tus pom ua zaum kawg .
Thov koj qhia rau peb paub soj , kuv xav hnov heev .

Ua tsaug David B YAwg Tseemyeej ua koj tsaug uas ho muab piav ob tog lus rau s/d tau paub .
Kuv hnov cov hmoob tim meskas no tham xwb mas thiaj nug kojx piav meej li noces nyaj yog neeg sib ntsw kom muaj lus hais xwb .

TseemYeej , Cas yuav hais li ne ...
Hais tias koj yeej yuav tsis koom tej haujlwm ciaj HAIV no li .
Ua tiag xav kom zoo mentsis ma , txawm tsis koom kiag los twb yuav tau hais tej lus txhawb zog rau peb cov uas tseem ciasiab rau nej cov ua tij es tseem npau npau Hmoob rau Hmoob lub neej .

Tejzaum nej cov ua tij yeej tau poob nthab dua lawm los txhob maj hais tej lus ti ti qia es tsis cuab zog li .
Kev tu siab rau Hmoob nej yeej muaj txaus nkaus , peb los yeej paub txog tabsis peb tseem yuav nyob ib ntus ntxiv , qhov zoo rau Hmoob tsim nyog sawvdaws tseem yuav tau sib pab sib qhia kom txawj saib kev taug mentsis , kom paub tsis ntsees lub hom phiaj mus .

Kev ua tej haujlwm HAIV yeej phomsij , muaj yeej thiab muaj swb , los vim peb yeej tsis tau dim ntawm txoj kev raug luag tsimtxom sawvdaws txhob maj so .
Peb lub neej HAIV yuav mus taus los twb yuav yog nej cov xub ua neej xws luag yuav tau pab txhawb , tsis tau tawm nyiaj txiag los lolus hais xwb twb zoo peb siab lawm nawb .

Txhob nyhav siab nawb TseemYeej , tus xav tsis zoo rau koj tsuas yog Cwjmem xwb , peb ib txhia twb xav pab cheem neb kom peb tau kev phoojywg , neb txawm txaus siab/appreciated thiab tsis txaus los peb cov hais peb feem tug lawm ces peb zoo siab nawb .

X Z Nyob Zoo David , Koj xav paub Lyteck zaj dabneeg los kuv yeej piav tau , tabsis , kuv twb piav ntau zaus hauv nov lawm , kuv yuav piav mentsis kom koj totaub xwb , tsis piav ntxaws - s lawm , yog xav paub ntxaws los mam rov mus tshawb hauv SCH no ntxiv , los yog rov nug dua .

Lyteck kawm tiav ( Laws Attorney ) nyob France , 1967 ?.
Thaum nws rov los , nws tseem hluas heev , tsuas muaj li 24 - 25 xyoos xwb .
Chiv thawj , nws kuj muaj txoj kev npaus suav tib yam li tej tub kawm txuj Hmoob uas tau mus kawm txawv tebchaws los : " Xav pab lub teb lub chaws , xav pab tej nom tej tswv ".

Nws los pab vp ua haujlwm ib ntus nyob LongCheng for a couple of years , nkawd yeej sib haum , tabsis vp cov lujnoob tsis nyiam nws zaj tswv8 . Nws xav tias kam tsov rog tsis yog Hmoob lub neej .
Nws nyiam tham mus fab txhim teb kho chaw ntau dua .
Tej hnub los nag , nws pom Hmoob pheej lug kev , vim dej nyab kev lawm , nws nyiam mus tiv nag thob kwj kom dej nag ntws taus .
Qhov nws ua tau zoo ces yog lub TajLaj LoojCeeb thiab lub TajLaj Samthong , nws yog tus nqes tes thob kwj ua ntej ntag .
Vp cov lujnoob pheej mus nkawg rau vp tias ua li Lyteck ua ntawd yog ua haujlwm NyabLaj KoosSam ( communist ).
Ib tug ntxiv ib los ces thiaj ntxias tau 2 yawg tsis sib ntseeg siab .

Yog li no , xyoo 1969 , Lyteck thiaj ua ib siab rov los ua haujlwm rau Vientiane thiab mus nrhiav teb ua nyob KM52 lawm .
Nws ua haujlwm 5 hnub rau Government , 2 hnub weekends ces nws mus yug nyuj thiab cog zaub kab los ua ntaub tswvkab .
Nws yeej ua tau ntaub tswvkab xa mus muag rau Japan lawm ntag .
Cov pej xeem Hmoob pom tias nws ua tau lawm , lawv mam los poog nws .
Hnub tsis ntev , hmo tsis ntau , pejxeem kuj muaj noj muaj haus zom zaws , thiaj mam ciaj zej ciaj zos KM52 los txog niaj hnub no .
Qhob nws ua tau zoo tshaj rau public siv ces yog lub TajLaj Km52 ( Market ), lub tsev kawm ntawv ( school ) thiab lub tsev kho mob ( clinic ).
Niaj hnub no , +40 years , Hmoob - b Nplog - g tseem siv nws tej qub txeej qub teg .

Nws tau tham hais tias : " Ntsia pem toj ti pem teb , loojmem nyob txoj kev lebthib 13 ( HWY ).
Ntsia pem teb ti pem toj , loojmem nyob Lav52 ".

Thaum 75 , vp khiav tawm LoojCeeb , Hmoob CHAOS , muaj cov Hmoob tuaj thov nws pab , nws thiaj tau mus tiag .
Tabsis , Hmoob cov coob tsis mloog nws hais ces nws twb rov nws los lawm .
Hnub uas Hmoob raug tua ntawd , nws tseem muaj qhua ua ib pluag noj nyob KM52 , sawvdaws lam liam nws xwb .

Thaum raug mus Samana pem ViengXay ces lawv muaj 5 tug Hmoob raug kawm tib lub camp .
Lawv tuav tswv8 khiav , sij hawm ntawd Lyteck raug tsa ua tus ua mov ( cook ), not a bad position , ib hnub nws qee mentsis txhuv los zais tom hauv paus ntoo .
Txog hnub lawv sawvkev khiav ces , muaj ib tug ntawm lawv pab ntawd , twb xub mus qhia aibnoob lawm .
Lawv khiav mus tsis deb ces raug txhom rov los .

Raws li cov Nplog raug txim tham ces , luag coj lawv los txiav txim pejxeem ( Xam paxasxoos ), Lyteck paub tias yog luag coj mus kaw ces yuav txom nyem heev , nws thiaj hais tias : " Kuv xum tuag , txawm nej coj kuv mus kawv los , yog kuv dim hnub twg , kuv yeej yuav rov khiav dua ".
Li no lawv thiaj coj nws mus tua lawm .
Hos dua li cov ces lawv coj mus kaw - aw tuag tag lawm thiab .
Hais txog tus Hmoob uas lov lawv dua ces thaum kawg aibnoob tsuas tias nws mus cuab ntse nram dej es xob tua tuag lawm no xwb .

Kuv tsuas piav txog kuv tij laug Lyteck xwb , yuav tsis kis mus txog cov kwvtij Hmoob ua nrog nws raug txim ua ke cov npe .

Tham li no xwb tso , muaj lo twg khuam siab mam rov nug dua .

TseemYeej .

Nyob Zoo Tij laug Tseem Yeej , Ua koj tsaug ntau nawj , Kuv xav hnov tej zaj dab neeg zoo li no ntag , yam daim iav yuav tau muab tsom ob sab tuaj kom ntxwaws thiaj paub meej , hnov luag ob cag pej kum hais xwb yuav tsis tseeb npaum tus pom kiag .
Ua koj tsaug muab piav rau peb mloog .

Ntawm nej tsev neeg tab txawm leej twg yuav hais li cas los kuv yeej pom kiag ntawm qhov muag tias nej yeej ua tau ntau yam zoo pab thiab pub rau peb tsev neeg Hmoob lawm , tsi hais cov nyob tim Laos los yog tim no .
Piv txwv cov tim ub thaum kuv tseem yog me nyuam yau tau txais kev kawm los ntawm koj cov kwv , lawv yog xib fwb qhia ntawv rau peb nyob Laos : Xws li Tij laug Lis Yeeb , Tij laug Lis Sawm , Tij laug Lis Foom , Tij laug Lis Yias , Tij laug Lis Tswb , Tij laug Lis Tuam , Tij laug Lis Nroo Ntws .
Cov nov poob rau yav tom qab , tab si tseem yog ib co sib fwb coj peb cov me nyuam Hmoob nce ib qib mus rau txoj kev kawm ntaub kawm ntawv nyob rau sab tiv es neeg Los Tsuas thiaj saib tau peb cov me nyuam Hmoob .
Hos nyob li nej cov tuaj teb chaws no los yeej muaj kev txawj ntse thiab muaj lag luam loj pub rau peb Hmoob , kuv tsis txheeb ze nej tsev neeg los thov qhua nej nawj .

Sib ntsib dua .

David Lyteck muaj lub zeem muag kom Hmoob nqes pem roob los nyob tiaj nrag es thiaj muaj kev vam meej .
Nws thiaj los tsim lub zos 52 ua ib qho pilot project .
Nej yuav pom nws tab tom pub nws cov nyuj nyob 52 hauv phau National Geographic 1974 . Hais txog secret war nyob Laos , nws hais tias " We know what fighting means -- that the Hmong are the ones to die ".
Thiab nws tseem hais tias " We must be proud of being Hmong ..."

David , koj puas yog hais Lis Tswb thiab Lee Yia uas yog Ly Tou Bouapao ob tug kwv ?
Cas koj ho paub nkawv ?
Best ...

On Monday , September 17 , 2012 10 : 18 : 00 PM UTC - 5 , Xavzoo wrote : > Sawvdaws , > > > > Peb sawvdaws xav licas txog ntawm qhov Hmoob tawg tshawj , txog ntawm > > qhov Hmoob qhia tus yeebncuab tuaj rhuav tshem peb ntau tiam neeg > > thiab txog ntawm qhov peb sib koom siab tsis tau li ?
> > > > Ntawm tswvyim , xav tias ib leeg yuav muaj ib zaj , leej twg zaj tswvyim > > yuav siv tau dua ?
> > > > Ziag no puas tau txog qhov peb sawvdaws los pab cheem TseemYeej thiab > > Cwjmem ( unkown ) nkawv ?
> > > > X Z David , koj puas yog hais Lis Tswb thiab Lee Yia uas yog Ly Tou Bouapao ob tug kwv ?
Cas koj ho paub nkawv ?
Best ...

Yeh , yog los mas , Thaum kuv txiv peb khiav nce roob phuv bliab mus noj pob caus ntoo tag ces los thawj tsoom fwv nplog liab pem Moos Cab ces Lis Yias thiab Lis Tswb nkawv yog peb cov xwb fwb ntag , tab sis hmoov tsis muaj Lis Yias raug Motor sib tsoo nyob Phonhong ces yawg tag sim neej lawm .
Hnov tias tom qab no Lis Tswb los kuj tag sim neej lawm thiab no xyov puas muaj tseeb .
Tom qab kuv txiv peb tsiv los nyob 52km ces Lis Yeeb , Lis Swm thiab Lis Foom lawv yog peb cov xib fwb .

Ntev heev los no lawm xav paub cov tij laug no nyob li cas lawm nes ?

Txawj Vam Yaj yog tus thawj sib fwb nyob Moos Cab ua kam nrog Lis Tswb , tab si hnov tias nws tuaj USA no rov qab mus ces mloj twj ywm lawm yam nrhiav tsis tau lub cev , muaj tus puav kuj hais tias tsoom fwv Los Tsuas muab coj mus txhub qhov ntuj lawm no , ua li leej twg hos paub zoo txog As - Cas Txawj Vam Yaj keeb kawm zoo no hais rau peb mloog seb !

Ua tsaug David , kuv paub Lis Yias , Lis Tswb , Txawj Vam Yaj ( Lor Yang ) zoo .
Hmoob hais tias muab lawv hlawv ua hluav kuv tseem paub .
Tu siab lawv peb leeg tuag tas lawm .
Tuag li cas los kuv paub tib si .
Tsuas yog tsis zoo tham kom details hauv lub public forum no xwb .
Yog koj twb kawm ntawv ntawm lawv ces koj paub lawv zoo lawm .
Txawj Vam yuav Tswb thiab Yias nkawv muam .
