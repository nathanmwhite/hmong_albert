nyob zoo HL , kuv muaj ib tug phoojwg zoo tuaj Eauclaire tuaj xyuas peb tim no , qhia kuv saib koj xav tau dabtsis yeej meem hais tuaj ntag nawb .
Yog koj tsis yeem taij dabtsis kiag mas , kuv yuav faj ib yam khoom plig tuaj pub rau koj los ntawm wb txoj kev phooj kev ywg nab mog .
Kuv cia koj xaiv 2 yam khoom ; yam ib , yog ib tug rau peb ceg ( a nail of Maipuree ), qhov no yog ib yam khoom tseem ceeb rau cov neeg laus hmoob vim tias lawv hais tias yog tshuaj zoo no laiv .
Yam ob , ces yog ib cov cag thiab hmab ntoo muab tov nrog cawv es mam li hu ua tshuaj tawv nruj .
Qhia kuv paub saib koj xav tau yam twg ...
tsis li mas hais lwm yam tuaj twb tau , kuv mam li nrhiav rau koj xwb mas .

Nyob zoo phoojywg LeejHmoob , Ua tsaug uas koj offer khoom plig pub rau kuv .
Ob yam koj hais , txawm kuv tsis tau pom thiab tsis tau siv dua los kuv ntseeg hais tias yuav tsum yog khoom muaj nuj nqis .
Tabsis ho tsis tau yog yam uas kuv xav tau tshajplaws .
Muaj ib yam uas kuv xav tau heev , tabsis xyov yam ntawd puas tseem nyob lawm ; yog nyob los xyov puas nyob rau ntawm koj .

Txawm nyob ntawm koj los xyov koj puas yuav kam muab rov qab pub rau kuv .

Yam khoom ntawd , yog ib yam khoom muaj nuj nqis ( pov haum ) uas kuv yawg tau muab pub rau koj yawg puag thaum twb tsis tau yug koj thiab tsis tau yug kuv lawm .
Tabsis tej no , cia wb mam tham privately xwb .

Tsis li ntawd ces cia txog thaum wb sib ntsib tim ntsej tim muag tso mam tham mas thiaj muaj chaw mus .
Kuv yeej npaj rau hauv siab hais tias yuav tuaj saib nej kom tau ib zaug .
Yog koj ho xub tuaj pem no los ho los saib kuv nawb .

Hais txog ntawm koj tus phoojywg tuaj Eauclaire tuaj , kuv twv hais tias kuv paub nkawd thiab .
Nkawv paub koj tus tijlaug thiab niamtij Tuam zoo .
Hais rau nkawv hais tias yog muaj caij no ho tuaj saib kuv thiab ; yog ho tsis paub chaw nyob los kom privately e - mailed rau kuv ua ntej es kuv mam qhia rau nkawv .

Uatsaug ua ntej rau koj qhov khoom plig , HL tijlaug Yingb , HL no puas yog koj cov caiv pos thiab naj ?
ua li cas ziag no yuav mus paub me Vauv Leejhmoob no zooua luaj lino .
Tsi yog txiv tub tiag tiag , luag yuav tsi muab tej me tshuaj zoo zoo txivneej no nqa deb npaum li no los pub rau haus nawb .

yog tias , HL yog koj pab nyuag no , koj yuav tsum tau kom nws muab tej yam zoo zoo tshuaj no tsau cawv cias thiab hus koj tus ua tij thiab kuv wb mus nrog nws haus ib me pas pob , koj puas xav li thiab ?

smile ...

Born PY Born , Cia luag 3 suab tso .
Ha ha ha !!!

Xub thawj koj twb twv hais tias kuv yog xeem Lauj , tsam no ho twv hais tias yog caiv po .
Koj tsis xav hais tias tsam kuv lam yog caiv plawv li los ?
Tabsis li cas los tsis txhob twv hais tias kuv yog caiv txaj & caiv txiv qaub ntxuag mov no nawb , tsam phoojywg zhen , Tony , & Dony lawv muab wb ob nyuag txiv laus txiv hluas no nplua tshuaj tawv nruj laid .

Hais txog ntawm phoojywg LeejHmoob wb mas tej niam tej txi , tej pog tej yawg yeej ib txwm noj sib hlub haus sib ce los lawm .
Tsis yog kwv yog tij ces yog neej yog tsav ntag od !
Peb txhua tus inlucing koj thiab kuv , yog tsis nug xwb , yog nug ces tsis txheeb ib qho los yeej ze ib qho li ntag .

Phoojywg YingB neb los tsev thaum twg no ho los saib kuv mas .

HL Kwv Born , Kuv tseem niaj hnub txhom HL tas zog ib yam li kuv txhom koj ntag , twb tsis paub xyov yog luag caiv dab tsi li nawb .
Tab sis yeej paub tias luag nyob pem peb tej qub zos lawm ntag .
Summer tuaj lawm yeej yuav txhom tau yawg xwb xwb nawb .
brgds .
yingb Kwv Born thiab tij laug YingB , Ab yab .....
yog mloog li HL thiab kuv yawm yij Leej Hmoob tham ces HL yawg thiab yawg Phasnya Tub Npis yij ( LeejHmoob yawg ) nkawv yog 2 tug phooj ywg zoo .
HL yawg thiaj tau muab ib tug kub TWJ KUM pub rau yawg Phas Nyas lawm .
Neb sim xav saib cov hmoob Lauj cov tub , cov vauv yog leej twg xwb las as .
Muaj ib hnub peb yeej yuav ntes tau HL los nrog peb haus BIAS xwb los mas .

Phwvnyawm , koj kwv twb yog tus nyob ze cov hmoob Lauj no tshaj mas ....
koj twb paub tias , koj me Yawmyij 8leej niam twb yog kiag Soobntxawm cov ned , hos Kiabtoom cov los koj kwv nyob ze li ze xwb .
tabsi , yog cov hmoob lauj ze rau Leejhmoob Yawg nyob rau Oskosh zaj pev mas yuav tsi muaj nad .
Kuv yeej txhawj txog cov Caiv Pos ntau xwb ...
li wb me tijlaug Yingb xwb .

cov coob nyob rau Oshkosh , lawv lub siab tsi ntev li kuv me npawg Hmong_Lao no nav .
tus no seb yeej ntev cua li koj me kwv Born lawm ntag laid ....
LOLz !

Born Kuv xav tias phwv yeej paub HL xwb .
HL ces twb yog ib tus kawm ntawv vees cam thaum xyoo 1975 thiab twb nrog lawv los qw qw qig taub qig teem pem nasxus rau ub rau no thiab nej .
Nej xav cov tub kawm nyob vees cas uas nim no tseem nyob Menasha yog leej twg xwb los mas .

Dablaug Born , kuv xav tias yog kuv twb muab lub pov haum rau Hmong Lao lawm ces kuv yuav tau muaj hwj tshuaj rau koj laiv , es koj thiaj yuav tsis pom qab tus siab rau kuv nawb , vim tias koj twb paub zoo kuv tus phoojywg nyob Eauclaire ntawv thiab .
Txawm kuv tsis muaj ib yam khoom faj rau txiv YingB los tsis ua cas , nws mam li tuaj pab koj haus koj hwj xwb mas .
Lwm hnub kuv tuaj xyuas kuv tus txiv YingB kiag , kuv mam li muab ib yam khoom tshiab cob kiag rau nws .

Phoojywg Hmong Lao , kuv yeej tsis paub tias yam khoom koj yawg muaj pub kuv yawg yav thaum ub ntawv yog dabtsis li nawb .
Ua li koj hais , yam ntawv yeej tsis nyob ntawm kuv lawm tiag , vim tias kuv yawg yeej tsis tau tseg ib yam dabtsis rau peb cov tub xeebntwv li nes .

Thov txim nawb tias kuv pab tsis tau koj mog , yog tias kuv tau yam khoom koj ntshaw ntawv ces kuv yeej txaus siab muaj rov qab rau koj kiag nas .

Dablaug Phwv , muaj tseeb tiag tias kuv thiab HL wb tsis sib paub , tabsis kuv ntseeg tias wb yeej sib txheeb heev , li ntawv xwb los kuv yeej txau siab rau nws lawm .

Cov neeg tuaj hau SCH no mas peb yeej sib paub thiaj sib txheeb tag vim tias peb sawvdaws koom tib tsob ntoo Hmoob los xwb ne .

Xyoo no mas paub tseeb tias kuv tsis tuaj xyuas nej nawb , xav tuaj kawg los twb npaj tsis yeej kiag li ces , cia saib lwm xyoo puas yuav ua tau li siab xav .
Kuv yeej xav tuaj xyuas nej txhua leej txhua tus kawg li .
Txawm tias kuv tuaj tsis tau los , nej leej twg xav tuaj xyuas kuv tim no los yeej tau tib si nawb .

Dablaug Txawj Kub hais rau kuv tias nws xav - v nrog koj tham pem thiab no ces koj kas tsij email mus rau nws ntag , zoo li kuv twb muab nws email rau koj lawm sub nas .

Nyob zoo Yij LeejHmoob , Tau ntev txawv tsis pom koj tuaj hauv no lawm kuv xav tias ntshai nej cov hmoob Fab Kis tu siab rau Hmoob Meskas lawm no .

Koj dab laug Txawj Kub mas kuv tsis tau - au e - mail rau yawg , kuv yeej muaj yawg e - mail , tiam sis kuv saib mas nej cov hmoob Fab Kis khwv - v kawg ces txhob tuaj txob - b nej tsam nej tsis khoom los teb yus tej ntawv .

Kuv sau e - mail rau Muas Yaj , Muas Me llos nws tsis teb kuv .

Kuv sau rau Ntaj Thoj los nws tsis teb kuv .

Kuv sau rau Txooj Tub Yaj los nws tsis teb kuv .

Kuv sau rau Ntxawg Yaj ( Txawj Ntxawg ) koj yawm yij los vauv tus no yuav Col .
tus ntxhais Hnub Lis .
Txiv ntxawm Txawj Ntxawg los tsis teb kuv li .

Yog li kuv thiaj tsis sau rau Txawj Kub , Nkaj Mas thiab Zeb Lis ( Zeb yuag ) lawv lawm ned .
Yus xav luaj ntuj xu luaj nyuj , xav luaj zeb xu luaj teb .
Yog phooj ywg zoo - oo sib ncaim tau muaj ze 40 xyoo luag twb tsis quav ntsej yus , yus pheej mus thab - b luag xiam luag hauj lwm .
Cia kuv mam sau rau Txawj Kub saib yawg puas yuav teb kuv nawb .

Sib ntsib dua Phoojywg LeejHmoob , Yog koj khaws tsis tau ib yam qub txeeg qub teg los ntawm koj yawg ces koj yuav tsis muaj yam ntawd lawm tiag .
Txawm tsis muaj lawm los tsis ua li cas .
Hos hais txog ntawm ob qho khoom koj offer ces cia txog hnub koj tau tuaj saib kuv lossis hnub kuv tau tuaj saib koj tso mam li muab .
Tsis txhob muab faj rau koj tus phoojywg nqa los xwb , tsam nws muab qhib ces dim pa lawm .
Hahaha Kuv tseem khuvxim hais tias ua li cas wb tus phoojywg nyob Eauclaire twb tuaj nram ko es ho tsis lam yaum kuv thiab .
Tus phoojywg ntawd nyiam yos hav zoo thiab nuv ntses yuav luag cuag kuv thiab hos .
Yog kuv thiab nws tau tuaj uake mas yuav muab koj yuam coj wb mus caum npua teb thiab nuv ntses kom txaus siab nkaus ned .
Kom nws nco ntsoov yaum kuv nawb , yog lwm zaus rov tuaj saib koj nas .

HL Hmong_Lao , Peb sawv daws yeej paub tias koj tsis lam yuav kam yuav kuv Yij Leejhmoob qhov me khoom plig ib zaug .
Koj lees yuav thaum twg ces peb ntes tau poj ntxoog thuam ntawd ......
ha ...
ha ...
ha ...
koj kuj ntse lawm thiab os .
Es thaum twg kuv nim nplawm - m koj daim nplooj khaub hlab tag li naj ?
kuv nco kuv nplawm twb tsis ze koj daim li sub sad .

Yij Leejhmoob , Wb niag phooj ywg Hmong_Lao ntawd ces nws tseem tsis tau xav tshem nws daim nplooj no ces kav liam nawb .
Txhob muab ub , muab no ntxias nws lawm .......
poj ntxoog mas koj tuaj kiag nws tes lawm los nws yeej tseem tsis tau - au lees li os .
Hnub twg nws zoo siab nws mam tshem nws .........
yog khoom ces kav tsis tuaj wb mus noj fawm Lab Nai Phoo xwb qhov no thiaj tau hauj lwm .
Coj koj cov tshuav tuaj pub rau kuv saib .

Sib ntsib dua .

Phoojywg Phwvnyawm , Born , yingB , LeejHmoob , Kuamemiab (++), Thorns , Tseemyeej , Hmong213 , tshajplaws , Xyeejtsawg & many more , Nej yog kuv cov phooywg uas xav paub hais tias nej tus phoojywg Hmong - Lao yog leej twg .
Qhov tseeb , Hmong - Lao tsis muaj dabtsi yuav zais lossis ntshai tsam nej paub li , tsuas yog yus txaj txaj yus muag rau nej xwb , vim yus tsuas yog ib tug menyuam pojntxoog ceb ceb muag xwb ne .
Tabsis yog nej leejtwg tuaj ncaj es ho xav los saib kuv los kuv yeej txais tos txhua lub sijhawm .
Tsis tim ua txuj coob ci ntau li os cov phoojywg .

HL
