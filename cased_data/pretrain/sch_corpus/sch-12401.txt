UV moog ncig hmong village mas txawv kawg le .
Cov muag khoom hab kabxev mas has lug zoo hab yug saib khoom xwb tub muab naab lug ntim khoom rua yug lawn vim tsi muaj neeg yuav kag .
Cov muag khoom noj mas khib oom tsawv vim muaj neeg noj Nov coob .
Yog koj txhawb hmoob nplua nuj es hmoob khib oom tsuj koj nua koj puas xaav txhawb ?

Yawgnomdub ; Zoo tsis tshaj tus Hmoob .
Hmoob tuag tus Hmoob thiaj tuaj xauj os mog .
Kuv saib mas zoo tsis tshaj cov me Hmoob tim Como or Hmong Village lawm os .
Yog koj mus lub caij kub teg kub taws ( lunch time or dinner time ) ces lawv yuav tsis khoom nrog koj tham , tabsi yog koj mus lub caij tsis muaj neeg noj mov or yuav khoom txawm koj mus txog lub rooj twg los Hmoob yeej hu koj luag ntxhi sav .

Suav , Nyablaj , Khabmeem , Nplog puas tuaj txhawb Hmoob nas ?
Luag yeej tsis tuaj xauj Hmoob , tuaj txhawb Hmoob ib zaug .
Hmoob nyuam qhuav tuaj xyaum nrog luag ua luam xwb txawm tu ncua qhov twg los thov qhia , zoo qhov twg los thov qhuas , thov txhawb kom kuv Hmoob nej muaj lub koob lub npe zoo os mog .

Victor Yang Koj tug kheej tub yog ib tug xibfwb qha Ntuj lug rua peb noobneej dlag koj tub tseem nug suav dlawg le ko .
Yog le tug Moob kws tub tsi paub qaab taug hauv xauv dlaab tsi ntau yuav xaav le caag ?

Ntawm kuv mas yog peb cov Moob lub khw nyob ze ib yaam le lwm haivneeg tej khw ces kuv yeej xubx moog yuav huv tug Moob ua ntej .
Yog txaus lawd ces lug tsev .
Yog tseem tshuav tej yaam kws lub khw Moob tsi muaj lawd ces kuv le moog yos/nrhav yuav kuas tau .
Yog kuv xaam pum tas puab muag tej yaam kim tshaj lwm haiv neeg le lawd ces kuv yeej ntsoo ( complain ) rua tug tswv noog .

Tug tswvluam twg txais nwg cov qhua zoo ces neeg feem coob yeej nyam hab zoo sab .
Tug tswvluam twg tsi txawj txais qhua luam ces neeg yeej tsi tshuam nyam .
Tej yaam le nuav yog personality trait .
Peb pheej yuav tib yuav thuam hab ua lub sab txag rua yug cov tublaag tubluam los cuag le yug cais yug tug kheej tawm ntawm yug haiv neeg xwb .
Yog zoo le nuav es yuav ua caag muaj taug kev humxeeb hab sawv tsheej haiv ?
Ntshai tseem yuav tshuav ntev kaj .....

M Kwv Yawgnomdub , Muab saib los ces Hmoob tsuas txawj ua phem saum daim tawv xwb , Hmoob tsi txawj ua phem hauv tus hlwb txha li lwm haiv neeg , luag lwm haiv neeg mas luag lub siab luag muab cia rau hauv tus hlwb txha lawm , Hmoob lub siab mas Hmoob muab cia saum daim tawv xwb .
Luag lwm haiv neeg li Nyablaj , Suav , Qhabmeem , mas lawv tuaj mus lawv lub khw xwb yuav nyiam kim thiab pheej yig los lawv yeej tuaj mus lub uas yog lawv cov neeg lub xwb .
Vim lawv cim thiab twm tau tib neeg meej meej lawm tias yus haiv neeg mas tseem ceeb dua lwm haiv neeg uas hais lus txawv yus .

Tus Hmoob mas txawm phem npaum cas los thaum sis ntsib tseem hu tseem hais lus ua ke tau , lwm hom neeg ces xav kom yus mus pab nws tab sis nws yeej tsi lees paub tias yus yog neeg dab tsi , yog hais tias Hmoob txawj xav li lwm haiv neeg es cais tau meej lawm ces tsi tas mus lwm tus uas txawv Hmoob tej khws lawm , mus txhawb lawv zoo lawv haj yam saib tsi taus yus tus Hmoob , hais ncaj los mas hu ua tias khw Qhabmeem , Khw Suav , Khw Nyablaj yog Hmoob txhob ruam ruam es Hmoob ntse li lawv thiab ces kawg lawv cov khw yeej tsi zoo npaum ntawd li ov , thiab lawv twb tuag ntxov lawm los muaj nawb .

Hmoob ces peb ntsia cov tej tsiaj es peb muab tso rau pem tshav zaub es ywj noj tag nrho tej roob hav ua tsuav yog muaj zaub ces noj tib si , peb ces zoo li ntawd , Hmoob mas txhawb txhawb ua rau qhabmeem mas tej kiab khw loj hlob tau zoo kawg nkau .
Yog muab saib meej meej ces peb tseem tsi tau yog neeg tiag tiag li luag lwm haiv neeg .
Thaum peb yog neeg tiag tiag lawm ces peb paub cais tias leej twg yog leej twg .

Peb leej twg pom Suav , Qhabmeem , Nyablaj tus twg tuaj pab Hmoob rau qhov twg ?
tsi muaj neeg yuav tuaj teb tau tias kuv pom lawv pab Hmoob li ntag ov kuv xav nav , tus Hmoob phem tseem zoo dua li tus Suav , qhabmeem , nyablaj tus uas ua zoo rau Hmoob , 100 npaug ov .

YTK muab hais ua ob/peb nqe lus no ces sawv daws yuav paub peb cov hmoob poob qab deb npaum li cas lawm .

1 . cov tswv/owner uas muaj wholesale muag khoom asian muaj npaum li cas yog hmoob ?

2 . nyob ntawm local nej nyob puas yog muaj haiv neeg suav , nyablaj , los yog khab mim coob tshaj hmoob lawm ?

teb ob lo lus no tas qhia tias cov tswv wholesale rau yam khoom asia peb siv heev tshaj yog lwm haiv neeg tabsis tsis yog vim lawv coob tshaj peb lawm es lawv thiaj vam meej cov lag luam no zoo tshaj peb lawm .

lawv cov khw nce zoo dua vim peb mus pab lawv yuavxwb .
vim peb twb yog cov coob tshaj ( locally ).

ob lo nyuag lus me me ntawd xwb piav tau tias : 1 . peb yeej poob qab kev lag luam lawm deb peb thiaj tsis tsim kom muaj wholesale kom yus yuav qhib khw me los mus thauj tom yus lub wholesale los muag xwb ces zoo nqe lawm ntau .
tsam no lwm haiv ua hmoob mam pom .

2 . twb tsis hais yav nram ntej ub li .
tam sim no kiag yog kuv raug powerball los yog megamillion yuav kom kuv mus tsim ib lub wholesale muag khoom asia no kuv twb tsis paub yuav pib li cas vim peb tej kev kawm rau fab ntawd tseem qes dhau lawm .

3 . cov state muaj hmoob tsawg mas tsis xam tabsis zoo li california , minnesota thiab wisconsin mas hmoob coob thiab khw hmoob ntau kawg lawm ua cas ho tsis muaj hmoob tsim wholesale rau tej lub states no thiab .
kuv raug poerball los yog megamillion mas peb yuav pom hom wholesale li piav no tawm los ntag nawb .

Ib tsoom bojyaig Moob , Moob tsi nyam ua qhev , Suav Qhev , tabsi Moob yeej yuav tau ua vim Moob lubsab twmxeeb , tsi sib koom , xaav noj kheej , xaav tau lub npe moog taag ib sim .

Moob qhov sib koom ce yog kev pluj kev tuag xwb vim yug tshai tsaam thaum yug tsev tuab neeg tuag ce tsi muaj leej twg tuaj koom , tuaj paab es tshai tshai tug tuag le , txhaj moog koom luas tabsi kev coj noj coj ua hab kev laag luam mas Moob yog ib hom tuab neeg tsi sib koom hlo le .

Paab peb Moob tusab tamneej nuav .

MT yawgnomdub aw ..

Peb haiv Hmoob poob qab txaus vim yog qhov peb cibnyeej rau peb xwb , hnub no mus cia li zam rau Hmoob lawm xwb os mog .
Koj , Kuv thiab peb sawvdaws cia li txhawb Hmoob tsis txhob suav nqi , ntaus nqi lawm nawb ..
Koj los txo hwjchim , kuv los txo hwjchim , peb sawvdaws txo hwjchim os mog .
Peb tsis yog menyuam yaus es tseem siv nrig pauj nrig , pom tej laus ua xwb peb twb ceeblaj kawg nkaus .
Hnub no ces kawg nkaus yus ua tus swb , ua tus qis thiab ua tus txhawb lawm xwb .
Yog sawvdaws coj tau li no 1 - 2 tiam neej ntxiv ces Hmoob caum tau lwm haiv neeg zujzus lawm os mog .

Sawvdaws txhob tham lub ntse , lub khav theeb , khav tseeb ntxiv , peb twb swb thiab puas tas lawm .
Qhov kho ces yuav tsum yog tawm ntawm koj kiag yog ib tug , kuv kiag yog ib leeg ces peb nyias kho nyias tsis ntev xwb Hmoob qhov sib pab , sib txhawb thiab sib hlub pib vammeej tuaj .
Yog sawvdaws tsis txo hwjchim los pib qhov ntawm no ces tsis ntev peb nyias txia nyias mus ua mab dub mab doog tas lawm lau ...

Hnub no mus peb sawvdaws nrog cim thiab soj : yawgnomdub , Xavzoo , Victor , Moghlub , Mouatony thiab cov uas peb paub npe txeev kom plhis tau los ua ib co Hmoob zoo , kom pom tes num ua txhawb Hmoob .
Tsis txhob pub peb pom ib leej twg nres tsheb ntawm Qhabmeem khw es nkag mus hauv lawv khw , yeej ntaus nqi tsis zoo rau cov teev npe no li ntag nawd ...
Peb lub txhawb Hmoob yuav tsum niaj hnub tawm tuaj nawb .

X Z
