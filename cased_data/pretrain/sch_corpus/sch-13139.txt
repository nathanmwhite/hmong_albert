Lub sij hawm uas SIV YIS cov kwv tij nyob qab deg tsis kam nrog siv yis tu SUB lawv muaj kev nruam sim neeg SIV YIS puav leej tuaj mus muab kuab moj tsuas tsuag tsa sawv txhua tus , txog thaum kawg SIV YIS thiaj qhias lawv lwm SUB lwm qaib xwb los yeej noj qab nyob zoo raws li SIV YIS hais , tab sis dab noj nyoos los tseem tshuav tsis tus noob .

SIV YIS ntxooj neeb tseeb rau ntiaj teb SIV YIS ua neeb SIV YIS muab Tswb Tshoj los kho tas muab tso tsis tua .

SIV YIS ua neeb SIV YIS muab tus taw npua kho xwb , tsis tua tus npua cia tus taw npua khiav ncig tsev SIV YIS tsuag hauv kuab moj tsuas rau cov neeg xwb ces tib neeg tsis muaj mob tsis muaj tuag .
SIV YIS kho li ntawd ntev heev los lawm tib neeg lub neej nyob plhuv huv .

Ces thaum Yawm Saub tso Ntxwg Nyoog , Tooj Nchai Siv YIS , Nraj Nyuam lawv los tshwm sim rau hauv Txiv Nraug Luj Tub thiab Niam Nkauj Ntxhi Chiv tsev neeg nyob ntiaj teb , SIV YIS yog Yawm Saub tus tub , Ntxwg Nyoog yog Yawm Saub tus thawj peeb zeej , Nraj Nyuam yog Yawm Saub tus tub txib , thaum lawv los ua neeg ntiaj teb tsis ntev muaj kev tshwm sim neej ua dab li ntxwg nyoog lub qe , Ntxwg Nyoog rov qaum ntuj lawm tshuav SIV YIS thiab Nraj Nyuam nkawd nyob , SIV YIS thiaj li tsa noob neej ntiaj teb , cuaj hnub tsa cuaj meem teb sawv tas , yim hmo tsa yim meem teb zoo txhua thiab muab taw npua kho li hais ntawd .
Ces SIV YIS kho - kho neeg ntiaj teb tsis muaj mob tsis muaj tuag li lawm , tsis muaj ploj tsis muaj tuag .

Ces SIV YIS leej tub ntxawg lub npe hu ua Txawj Si Civ Tub Nquag , nws tus ntsuj xij mus deev Ntxwg Nyoog tus ntxhais ntxawm nyob qaum ntuj , SIV YIS los yeej ua neeb kho ntiaj teb thiab qaum ntuj tib si mus mus los - los , muaj ib hnub Ntxwg Nyoog siab tsis zoo , txawm hais tias SIV YIS nim heev ua luaj nim yuav kho qab ntug dhau hauv ntuj kho hauv ntij dhau qab ntug zoo txhua , cia kuv sim hu SIV YIS tuaj ua neeb rau qaum ntuj no , kuv muab SIV YIS tus tub ntxawg tus nyuj rag ntsuj mag ua nyuaj rau SIV TUA ces , seb SIV YIS puas yuav kho tau tib neeg lawm .

Ces Ntxwg Nyoog thiaj mus hu SIV YIS tuaj ua neeb rau qaum ntuj Ntxwg Nyoog thiaj muab SIV YIS tus tub tus ntsuj mag ua tus nyuj rau SIV YIS tua , Ntxwg Nyoog hais tias SIV YIV koj ua neeb leej heev koj sim tua tus nyuj dab no mas koj tseem yuav ua neeb leej tshaj qub thiab , ces SIV YIS tsis ua zoo saib , nyob ntiaj teb yog neeg tab sis tus ntsuj mag nyob qaum ntuj yog ib tus nyug , SIV YIS txawm xa tib roob taus rau tus nyuj dab vau hlo , ces Ntxwg Nyoog tus ntxhais ntxawm txawm hais tias , SIV YIV ua cas koj yuav muab tua twb yog koj tus tub ntxawg nyob ntiaj teb , ces SIV YIS thiaj hais tias nim yog le koj hais tiag os , ces Ntxwg Nyoog ntxhais ntxawm txawm tias tiag mas , ces SIV YIS tig loo phiaj neeb rov qab los txog ntua ntiaj teb , aub ua ciav yog SIV YIS tus tub tiag lauj , tuag tus ntsej muag daj tseem cia , SIV YIS thiaj hais kiag ib ntim dej zag coj los txheev kiag kuab moj tsuas tsuag li tshaws rau leej tub ntxawg , tus tub ntxawg sawv li tseeg , ces tus nyuj uas muab tua ua zaub noj rau SIV YIS tus tub ntxawg quaj li lawg sawv tsis tau vim koj tub tuag thiaj muab kuv tua yog koj tsa koj tub koj yuav tsa kuv thiab no , ces SIV YIS tsuag peb zaug dej zag txheev kuab moj tsuas rau SIV YIS tus tub , los nyuaj quaj peb zaug hais li qub , nyuj tej pob txha ib tug pov ib qhos , dev npua muab ib tug kwv rau ib qho yuav yog tau hauv kuab moj tsuas tiag mas thiaj yuav tsa tau , SIV YIS thiaj hais tias kuv hauv kuab moj tsua , kuv maj rov los hwv muab hnov qab rau pem Ntxwg Nyoog lawm , yuav tsa tau nyuj thiab kuv tus tub ntxawg mas yuav yog tau kuv hauv kuab moj tsuas tiag tiag mas thiaj yuav tsa tau ob leeg no .
Ces SIV YIS rov hlo mus muab SIV YIS hauv kuab moj tsuas pem Ntxwg Nyoog , thaum SIV YIS yuav mus SIV YIS hais tias nej nyob to kuv yuav rov los nej suav hnub 6 nej nyob ib hnub to , hnub 7 nej nyob ib hnub to , ob hnub no kuv yuav los ib hnub xwb xwb , yog tsis pom kuv los mas ntshe yog Ntxwg Nyoog muab kuv hauv kuab moj tsuas zais law ces kuv yuav tsis los lawm es nej muab ua kev cai coj mus faus xwb no .
SIV YIS mus txog ntua pem Nxtwg Nyoog - ntxwg nyoog muab hauv kuab moj tsuas zais lawm tiag , ces SIV YIS thiaj nrhiav tsis tau .
Ces SIV YIS tsis rov qab rau ntiaj teb lawm .
tseem tshuav tau tsis tau ta .

Ces Nraj Nyuam uas yog SIV YIS tus kwv lawv thiaj nyob tos , hnub 6 nyob ib hnub zov los tsis los , hnub 7 nyob ib hnub zov los SIV YIS tsis li lauj , Nraj Nyuam thiaj hais tias ab !
SIV YIS twb hais tias yog zov ob hnub ntawd tsis pom SIV YIS los no ces yog Ntxwj Nyoog muab SIV YIS hauv kuab moj tsuas zais lawm , es SIV YIS yuav tsis rov los lawm es kom peb li muab nws tus tub Txawj Sis Tub Civ Nquag xa lawv SIV YIS qab mus no , tab sis peb tsis paub xa ces cia kuv mam raws lawv qab mus lawm saum Yawm Saub seb yuav ua li cas thiaj yuav xa tau SIV YIS tus tub Txawj Sis Tub Civ Nquag tus ntsuj mus cuag SIV YIS , thiab ntiaj teb yuav tau kev ploj qaug , cia kuv mus kawm txuj ci kab kev tuag ntawm Yawm Saub , no ces Nraj Nyuam thiaj nce mus saum Yawm Saub , thaum Nraj Nyuam mus txog ntua rau ntawm Yawm Saub , nug Yawm Suab tias ua li SIV YIS puav yuav rov mus lawm ntiaj teb , Yawm Saub teb tias aub Ntxwj Nyoog siab tsis zoo , muab SIV YIS tus tub ntxawg ua nyuj rau SIV YIS tua tuag lawm ces SIV YIS yuav tsis rov lawm , cia kuv qhias txoj kev uas nej yuav muab nws tus tub xa coj los cuag SIV YIS , cuag pog yawg , koj rov mus ntiaj teb koj mus txiav txooj xyoob tuaj nruab roob , txhij tuaj ob tog phua tuaj mus nruab nrab ua nws cwj taw kab , txhij tuaj ob tog phua tuaj nruab cev ua nws cwj taw kev , ces nws los tau lawm cev ntaj sib ntsug lwj rau ntiaj teb los ntsuj mag fuab fw los mus taus , ces nej muab coj los ntawg , yog ob txhib qib ces yog nws luag , ob txhib qos ces yog nws dub muag chim , sab khwb sab ntxeev ces yog neej dab chaw sib txuas lus los mas , hais li no ces thiaj qhia zaj taw kev li thaum tub Tis Tsuj thiab tub Tis Npuag nkawm muab qav kaws tau tuag , qhia zaj lus tu siav , qhia zaj lus sawv kev , thiab Yawm Saub qhia cov nkauj rau nej xa nws raws nws txiv los mus , tab sis Ntxwj Nyoog siab phem muab ua tuag lawm ces , nej cem ov , sawv ntxov los nej cem tav suv los nej cem ntsaus ntuj los nej cem Ntxwg Nyoog ov , mas thiaj muaj tej nkauj tshais , nkauj sus , nkauj hmo li ntawd , nej ntshai no ces nej muab kuv lub npe txuam rau hauv es , kom Ntxwg Nyoog thiaj ua tsis tau li cas rau nej , no ces thiaj li hu nkauj tias , neej laug sis Saub - Saub sis laug yuj es , Txawj Si Civ Tub Nquag , nws nyob nws cev kaj , nws nyob nws chaw zoo , Ntxwg Nyoog siab tsis zoo tso plaj mob , miv lwg tso neeg tuag , los poob rau Txawj Si Civ Tub Nquag tus ntsuj es , Txawj Si Civ Tub Nquag thiaj tau pluj , Ntxwj Nyoog tso nws zaj mob ua ntshua luaj ntshua seb , Txawj Si Civ Tub Nquag txais tau es tuag los mus niaj txhiab niag txhis yuav tsis feb .
Mas cov nov yog Yawm saub qhia rau sawv daws ua , ces Hmoob txoj kev lis kev tuag thiaj ua li ntawd los lawm , tab sis lub caij ntawd lawv tsis siv rab qeej thiab lub nruas coj los tshuab ntaus rau tus tuag , tej qeej cia ua qeej tshoob qeej ko xwb , tau ntev heev los tom qab no li thiaj li txias los muab rab qeej thiab lub nruas ntaus rau tus tuag lawm , ces txawm tsis muab ua qeej tshoob lawm , tshoob kos ces cia xuas ncauj hais lawm xwb li ntawd .
Ces SIV YIS tus tub tuag tas sawv daws muab ua kev cai tuag rau ces ntiaj teb tib neeg quaj tas nrho hais tias yog SIV YIS tsis nyob lawm ces ntiaj teb yuav tau kev tuag tiag tiag , txhua leej txhua tus quaj ces , Ntxwg Nyoog txawm hais tia , ua cas es kuv nyuam qhuav ua SIV YIS nyuag tub tuag xwb es ntiaj teb tib neeg nim yuav quaj txhua , cia kuv ho ua txuj tuag tso , tshau hmoo mus rau neeg ntiaj teb tias kuv tuag lawm no seb puas yuav muaj neeg quaj , ces Ntxwg NYoog thiaj ua txoj tuag ces tshau hmoo mus rau tsiaj txhu tib neeg ntiaj teb txhua yam hais tias ntxwg nyoog tuag lawm , kom sawv daws tuaj mus xyuas ntxwg nyoog pem qaum ntuj , no ces tib neeg ntiaj teb thiab tsiaj txhu hnov txhua lau , sawv daws thiaj tuaj mus xyuas Ntxwg Nyoog , ces tas nrho tsiaj txhu nag noog mus ua ntej mus , tus twg mus txog los nyiav hais tias Ntxwg Nyoog tuag mas zoo yuav tau nqaij noj , tus twg tuaj txog los hais li , tshuav Hmoob thiab cuam nyob nruab hlis , mam lawv qab , ces Hmoob puv hli Hmoob hais rau cuam tias kuv puv hli lawm mus lauj , cuam hais tias kuv tsem tshuav peb hnub tsis tau puv hli laiv , koj mus ov , xam kuv nyob tim tsev no kuv nyiav yog ntuj yuav tshav sawv ntxov tsees kuv nco koj ntxwg nyoog ces kuv nyiav , xam tias kuv mam nyiav - nyiav quaj - quaj tshav ntuj puv nras , kuv mam noj txiv , hos yog tav su nrig kuv nco txog ntxwg nyoog kuv nyiav ces yog ntuj yuav phem , ces nim no cuam thiaj quaj sawv ntxov thiab quaj tav su ces yog ntuj yuav los nag , ces tib neeg mus ua ciav muaj ib yav cav txij hauv caug vaub kib mus txog ntawd yav cav tav kev mus tsis tau , tib neeg muab vaub kib nqaj hlo dhau plaws yav cav , hais tias vaub kib ua cas ntiaj teb tuaj lawm tas cas tav nov koj tseem nyob kos , mus kuv nqa koj wb mus vaub kib tias ua li tseem tshuav tus twg lawv qab thiab , Hmoob tias kuv xwb los maus kuv yog tus suaj kaum kiag ntag , ces vaub kib txawm hais tias kuv nias phem tes phem taw thiab mus tsis tau ces xam tias koj mus es koj nyiav ua kuv tug , ua yuav nyiav li cas maj , av tsis nyiav ntau los mas koj mus nyiav ob los hais tias , yawm nyxwg nyoog ua cas yuav tuag lawm tau xya niaj tsis sawv , yuav tuag lawm tau xya xyoo yuav tsis los , leej hlob tuaj los tsis rub leej yau tuaj los tsis tsa ntiaj teb yuav ua cas ua neeg , kuv tuaj lawm ces koj sawv los mas ces hais npaum no xwb lau !.
neeg khaws nkaus vaub kib cov lus mus txog ntua quaj hais raws kaus vaub kib cov lus ntag , ntxwg nyoog sawv tsees tias ev tus no xwb siab tiaj zoo nev , nej tas nrho qab ntuj tuaj hais tias kuv tuag tau nqaij noj xwb nej tuaj zaum zov tos es tuaj txhij ces nej noj xwb , tus no tuaj tsa tau kuv sawv lawm , kuv foom nws tib leeg mas noj nej nqaij ov , ces nej puas kam no ces tus twg los hais tias peb tau hais lawm tiag ces peb kam lauj , tsuav yog nws yuav noj li tua tsis noj ces txhob tua , ces tus ntses tseem tsis teb thiab , ntses ua cas koj tsis teb thiab koj tsis kheev los , ntses tias awb tsis tau teb xwb , xam kuv leeg tias rov mus ntiaj teb tus twg tuaj nrhiav ntses ib hnub tsis tau ntau los kom tsis txhob poob ib pob kua txob ntag , ces thiaj kom yawm xob laug tib rhe ces tsiaj tas nrho tsis tib neeg lus lawm lau , ces Ntxwg nyoog hais tias neeg tias nqis rov lawm ntiaj teb koj rov qab mus noj cov nov naj nim no , ntshe koj tsis xav noj xwb yog xav noj ces yam twg los noj tau tas nrho , tsis txhaum li ces neeg thiaj tau nqaij noj .......
tseem tshuab tau tsis tau tas .

YTK , Xav paub kom tas nawb .
Ua saib ntev qhia kom tas rau peb ov .

Victor SIV YIS tus tub Txawj Si Tub Civ Nquag , tuag tas SIV YIS chim siab heev tias ua cas kho tsa noob neej ntiaj teb zoo txhua , txog kawg SIV YIS kho tsis tau SIV YIS leej tub ntxawg , Tooj Nchai Siv Yis thiaj muab tus cwj neeb , cwj yaig nrom li nroog khaug li nkuav rau ntiaj teb thiaj paub los khuam rau tsua maj , tsua mos , tsua liaj tsua luv , leej twg siab ncaj mas tug ntawd yuav khaws tau neeb , tus ntawd ua thiaj tseeb tus twg khaws tau cwj zag ces tus ntawd thiaj ua neeb dag , leej twg sawv neeb ces mus txua ntoo neeb ua rooj neeb ces thiaj ntxooj tseeb , tus twg mus txua rooj ntseej ua neeb thiaj li yuav ntxooj leej , SIV YIS hais tseg tias ua neeb ua ncaj ua ncees tsis yuav nyiaj , tsis tua qaib tua npua , SIV YIS tsim tau ib cov thwj tim rau ntiaj teb , SIV YIS los lawm tsis paub lub keeb lub duas ua , cov thwj tim thiaj qhov mus nug Yawm Saub , tias Yawm Saub ua li SIV YIS los lawm peb hnov qab tsis nco tas lawm yog yuav kho ntej teb ua li cas tiag , Yaum Saub hais tias aub thaum SIV YIS nyob mas tswb tshoj nrog SIV YIS - SIV YIS ua neeb mas tswb tshoj khiav ncig tsev , SIV YIS tsuag kuab moj tsuas rau ces tib neeg noj qab nyob zoo , nim na Tswb Tshoj los - los lawm thiab ces nej rov mus , nej ua neeb ces nej muab ib tus taw npua coj los kho tsev neeg , muab ib txoj hlua coj los vas tsev neeg , nej kho tas ces muab tus npua tso mus , ib tus taw npua mas kho peb xyoo , tsis pub tua tus npua , tus npua thiaj nyob ntawd thiab thiaj roos nej .
Thaum nej kho nej hais li no rau tus npua tias , koj pwj tsiag pwj txhu os kuv tsis ntshaw koj nqaij noj tsis ntshaw koj kua haus , yug koj los thaiv tes yug koj los thaiv taw , koj ncauj dhuas li dhawv koj tes kuam li kawv , koj tes kuam li ko koj ncauj dhuas li hlo , koj noj ib teg kav ib hli , koj noj ob teg kav ob hlig , koj noj peb teg kav peb hlig , koj noj nyeej teg kav nyeej thawj tawm nyeej lis kav ib xyoo 12 lub hlis , nej txheev muab ntim dej zag tsuag rau cov neeg , ces nej muab tus npua tso mus ces nej nyob zoo xwb mas , SIV YIS cwj neeb nyob tsua maj cwj yaig nyob tsua mos , yog leej twg ntseeg no ces tus twg khaws tau yuav tshee , leej twg mus khaws tau coj ces tus twg yuav ncoj , thiab tom ntej no nej ntxooj neeb raws SIV YIS txuj tiag tiag ces nej yuav tsis kho tsiaj lawm , nej kho hwj huaj xyab ntawv lawm xwb , Yawm Saub hais li rau SIV YIS cov thwj tim .

Ces SIV YIS cov thwj tim los txog ntiaj teb , ces lawv los txog ntua cov thwj tim txawm ua neeb kho , lawv hais tias aub Yaum Saub tias thaum SIV YIS nyob SIV YIS kho pua ciaj xwb tsis tua no , zaum no peb kho ces tua noj kiag xwb los mas Ntxwg Nyoog twb hais tias noj tau no nes , tua noj kiag xwb ces lawv txawm los ua neeb raws nraim li Yaum Saub hais tab sis nqhis nqaij muab tus npua tua noj nqaij , muab tus npua tua ntshai tsam SIV YIS tsis txaus siab tseem hlawv ib ntshuag ntawv rau tus npua thiab tus npua tau ntaub ntawv lawm , tus npua mus tus npua tuaqha mus lawm dhau plaws tsis zov rooj vag , kho tas nag hmo xwb hnub no twb mob lawm los muaj vim muab tus npua tua lawm thaj zoo kuj zoo , thaj tsis zoo kuj tsis zoo .
Ces SIV YIS cov thwj tim txawm hais tias tua noj tso muab pob tsaig ua puav pheej khuam tseg cia ces ib xyoo 12 lub hli nws yeej zov xwb los mas , tab sis qhov tseeb twb tsis niam zov li tus twg los lawm dhau plaws mus saum Yaum Saub , Yawm Saub ntsia na has aub cov thwj tim no tsis zoo lauj tsis mloog li Yawm saub qhia ho ua cas dev qaib npua mas los mus sis laub sib lug zov thawj thiab ntawm rooj ntug tsheej pawg cov neeg xab xeeb mas xab xeeb tsis tas li lauj pob tsaig khuam rau ntiaj teb tas lawm , Yawm Saub thiaj hais tias hais rau SIV YIS tsis tso hauv kuab muaj tsuas mus rau cov niag ntawd lawm lauj , cia nws tau nyuag tshee rau xwb lauj , cia tus twg ua raws SIV YIS txoj ces yim ua yim loj yim ua yim zoo , leej twg tsis ua raws SIV YIS txoj ces yim ua yim nploj mus , ces nim na leej twg ua neeb dag noj dag haus ces ua ntev mus tsis leej ua nploj lawm , yog ua raw SIV YIS txoj ces qhov tsim nyog yuav thiaj yuav qhov tsis tsim nyog yuav ces txhob yuav thiab ua dawb xwb ces tus ntawm thiaj ua leej hais txog kev ua neeb mas yog li no .
tseem tshuav tsis tau tas .

YTK , Tsam no peb paub hmoob kev cai zuj zus los ntawm koj zaj dab neeg lawm .
Thov hais kom kawg peb thiaj yuav paub txuag hmoob lub neej nawb .

Victor Tus kwv Victor , Raws li kuv tau tshawb fawb txog tej kev cai loj uas neeg teev hawm hauv ntiaj teb , ces Hmoob tus SIV YIS yog ib tug uas tsim nyog Hmoob yuav teev hawm nws zoo tshaj nim no Hmoob ua neeb es Hmoob hu txog nws , thiab yog " Bible " lawm ntag , muab soj ntsuam mas SIV YIS tsis tau swb leej twg lis , tsuas yog SIV YIS swb nws tij laug ntxwg nyoog zaum kawg no xwb , SIV YIS siab dawb siab huv , ua txog qhov twg los SIV YIS muaj zoo cawm seej pab , ntxwg nyoog siab phem ua txog qhov twg los raug cem .
Thiab koj twb hais ib los nyob saum toj tias tsim nyog peb yuav tau nco SIV YIS , qhov koj hais muaj tseeb .
Thiab Hmoob yuav tau fwm tus dav dub vim pab SIV YIS muaj yeej loj heev .

YTK Thaum uas Yaum Saub pom tau tias ntiaj teb tib neeg Hmoob tsis ua raws li SIV YIS hais ces , Yawm Saub thiaj tsis xa hauv kuab moj tsuas tas nrho los rau Hmoob lawm , yog leej twg siab ncaj ncees tiag tiag ces SIV YIS thiaj muab kuab kuaj tsuas rau tus ntawd xwb , cov uas ua neeb tsis tua tsiaj mas cov neeb ntawd yog ua raws neeb Saub Siv Yis , yog peb pom tus twg ua neeb yuav nyiaj ntau , muab tsiaj , tua npua kho ces tus ntawd yog ua raws li yav uas Nraj Nyuam los kav ntuj lawm es , ntiaj teb tau kev ploj qaug .
Tej neeb nim no leej twg mus khaws tau ntoo zag coj los ua rooj neeb ces thiaj ntxooj qhua neeb dag , dag noj dag haus , yog tau nyiaj teeb neeb txaus mas li ua , yog muab nyiaj tsis txaus ces qhua neeb tsis nqig li no , tab sis tsis yog qhua neeb tsis nqig , yog nws tus kheej hais xwb , qhua neeb mas tsis yuav nyiaj , tsuas yuav tswm ciab paj ntoos xwb .
Thaum SIV YIS tseem nyob txhua yam SIV YIS ua dawb xwb tsis suav ua nuj nqis dab tsis li .

Ces SIV YIS mus lawm tau cuaj lub xyoo ntiaj teb tsis tu Sub , ( tu sub no mas yog pab uas nrog SIV YIS nyob SIV YIS lub zos es tau nrog SIV YIS tua Sub Tuam , Loob Yeeg thiab puj Sub Tuam lawv , mas muab hlua vas neeg thiab ntxug tauj ces hais tias tu SUB no ).
ces tus vij SUB vij npog no los auv puv ntuj tib neeg muaj mob muaj tuag laus , ces muaj ib yawm npe hu ua Sis muas no thiaj nroo hais tias ab ua cas thaum SIV YIS nyob SIV YIS tus Sub lub ntiaj teb tsis muaj mob tsis muaj tuag , nim no SIV YIS mus lawm ces tsis muaj leej twg ua txiv yuav los tus Sub txog tej plaub tej ntug no auv no , ces Sis Muas thiaj li mus tshau hmoo rau cov kwv tij nyob qab deg thiab tas nrho cov uas nyob tsis deb tsis ze ntawd tib si tuaj sib sab laj txog tej teeb meem ntawd , ces thiaj tshau hmoo mus txog txhua lub zos uas yog Hmoob , lawv hnov txog ces sawv daws txawm tuaj , thaum tuaj txhij tas yawm Sis Muas thiaj hais tias tas nrho sawv daws yuav xav li cas , nej peb sawv daws yuav rov qab los muab tus Sub no tu ua raws li thaum SIV YIS nyob es SIV YIS ua , no ces pab uas ib txawm nrog SIV SIS tu Sub thiaj teb tias tu los tu , hos pab neeg uas nyob qab deg ces txawm hais tias ab koj hais li yeej zoo kawg tab sis thaum ub SIV YIS tseem nyob peb yeej twb tsis kam nrog SIV YIS tu Sub , SIV YIS thiaj tuaj qhia peb lwm Sub Xwb ces txawm lwm Sub TAW qaib thiab ntxug Sub los yeej yog tib qhos tsuas yog txawv kev hais lus ntuas Sub xwb peb ua tsis muaj zaj , nej ua raws SIV YIS txuj ces nej hais muaj zaj es peb ua peb li qub uas SIV YIS hais xwb no ces , yawm Sis Muas thiaj hais tias ua li los mas yog tia thaum ub nej twb tsis nrog SIV YIS tu lawm ces tsis ua cas , thaum SIV YIS hu tus qaib ua taw lem taw peb nkhib tis lem tis peb nkhaus no , tus Sis Muas los tu ces nws hais tias qaib loos lis muam nyob hu hnub .

Tus yawm Sis Muas thiaj hais tias ab thaum ub SIV YIS nyob SIV YIS tu hais tias kuv txiv siv yis no , zaum no kuv los tu ces cia kuv hais tias kuv txiv Sis Muas no laub .
Yawm Sis Muas thiaj los tu thiab cem hais tias , phib aub au !
nkaaj ntug taag kig kaaj , xaa ib taag kig ntxuv ai , quas tsis nyob hu nub qab loos lis muam sawv hu nub ai , hu tau nkauj nub tawm plawg tej npoo ntuj tes , pus tau nam puj Sub ci nplaag luaj laag nyuj yuas , quas tsis sawv hu nub yog laws qab loos lis num sawv hu nub ai , hu tau puj Sub tawm plawg tej qaab ntees ai , yuav pus tau puj Sub ci nplaag luaj laag nees las puj Sub , quas tsis nyob yug dlev dlaaj ai , yog laws puj lis muam nyob yug dlev dlaaj ai , dlev dlaaj dlev tum yaj , tum raug SIV YIS lis muam leej tub yug yaaj ai , SIV YIS nrog lis ntshuas cuaj xyoo tsis tu Sub , kuv txiv Sis Muas coj Sub ntshu Sub quas fwv moog puv nplaj teb las , quas tsis nyob yug dlev dlub , yog laws puj lis muam nyob yug dlev dlub , dlev dlub dlev tum nyuj , tum raug SIV YIS leej tub quas ntxawg tub yug nyuj ai , SIV YIS nrog lis ntshuas cuaj xyoo tsis tus Sub ai , Sub txhaj Sub quas fwv moog puv ntuj las , vim lawm tas txiv yij txheej thaum us , yog laws yawm SIV YIS hab yawm Sub Tuam puab sib tua sib tua npaig laws tuj quas tawg tau nam moog peb nub , nplaj teb txhaj le muaj lawm tug vij dlubos , thaum us SIV YIS hab yawm Sub Tuam puab sib tua sib tua es , kuv txiv Sis Muas txhaj npaig tuj tawg nam peb mos , yog laws thau us SIV YIS puab tsim tau lawm tug vij npog , tug Sub tawg moog Sub ntshaa , kuv txiv Sis Muas , quas tsis nyob cog taub , yog puj lis muam nyob cog taub ai , taub txi taub quas zauj , taub nkhaus ua kauj , taub ua laws kuv txiv Sis Muas taub yaug ncauj ai , quas tsis nyob cog taub , yog puj lis muam nyob cog taub , taub txi taub quas zauj taub nkhaus ku , tau ua tau kuv txiv Sis Muas taub moog yaug lu , phib nam puj Sub Tuam koj kav tsis yaa tuaj los mas nam puj Sub Tuam , nplooj tauj txawm lawm hov twg , nplooj tauj txawm lawm nruab dlawm , nplooj tauj dlauv nplooj tauj lis nab , yuav ua lawm nam puj Sub Tuam chaw zab qab , nplooj tauj dlauv nplooj tauj quas lawv , yuav ua lawm nam puj Sub Tuam chaw mob plawv , ua caag nam puj Sub Tuam koj kav tsis yaa tuaj los mas koj teg sis plaag teg coj ntaaj , kuv txiv Sis Muas teg dlawb teg sis nplag , koj tsis yaa tuaj los mas koj teg sis lag teg coj rag , kuv txiv Sis Muas teg dlawb teg sis nplag , kav tsis yaa tuaj los mas nam puj Sub , koj tuaj sau tauj los poob sau ncaag kuv txiv Sis Muas yuav muab koj tua kuas taag , koj tuaj sau ncaag poob sau tauj kuv txiv Sis Muas yuav muab koj tua sis nrauj los mas nam puj Sub Tuam , kuv yuav ib nees ntsa npawv koj lub qhov quav kuv yuav muab koj tua tuag ntsaub lis ntsuav , kuv yuav iv nees ntsa npawv koj qhov zig , kuv yuav muab koj tua tuag ntsaub lis ntsis , kav tsis yaa tuaj los mas nam puj Sub , koj tsis paub kuas tsis yog qeb caag , sau rooj kuv muaj zoo pas ' pias " qab cej rooj kuv twb zais muaj zoo rag , sau rooj kuv twb muaj zoo txhuv ai , qaab cej rooj kuv twb zais muaj zoo mov los mas nam puj Sub Tuam aw , no ces tib ntag teg tauj qaib uas ib yim ib yim neeg coj tuaj pav rau ntawd tus ntoo pos ncag tus nrho ua ob pa .
Qov no yog kev cai tu Sub raws li siv yis ib txwm ua los SIV YIS tas zwm txwv lawm ces tus tub Sis muas ntawd thiaj los coj los tu Sub txog rau niaj hnub nim na thiab .
Nyob lis peb cov kwv tij Hmoob Sib , Hmoob Ntsuab , mas tseem tu Sub LI hais tab si cais ua ob pab tu lawm thiab , ob pab mas tu ua Sub ntshav , ib pab mas tu ua Sub tawg , pab Sub tawg ces yog ua kua taum noj xwb tsis tua npua los ua nqaij noj tsuas noj kua taum nkaus xwb , pab Sub tshav mas tua npua noj qaij ua piv txwv li thaum tua Sub Tuam lawv , tab si lawv txawm muab txauv tu ua hais tias , cov uas tu Sub ua kua taum noj xwb muab hu ua Sub ntshav lawm , hos cov uas tu Sub tua npua noj mus ua Sub tawg lawm , mas tsis yog yog lawm , qhov yog mas yog li no , Sub ntshav mas yog cov tua tus npua ua qaij noj nrog mas thiaj yog Sub ntshav li thaum muab Sub Tuam lawv luag coj los tseev hauv SIV YIS tsev ua ntshav liab pes vag , cov ua kua taum noj tsis tua npua tsis ua nqaij noj li ces cov ntawd yog SUB tawg lawm , lawv txawm muab txauv li kuv hais pem lawm , txawm yuav ua li cas los yeej yog tib pab los ntawm SIV YIS xwb .

Hais txog SIV YIS lub neej los nyob rau ntiaj teb ces xaus li no xwb , SIV YIS yog ib tug neeg uas los nrog dab thiab neej sib tua ua rog tsis muaj caij nyoog so li ntag , thiab tau cawm tib neeg ntiaj teb , tsa tib neeg hauv qab ntuj khwb no txhua nrho tsis suav ua nuj ua nqi li .
kuv muab Tooj Nchai Siv Yis , Buddha hpuv thab luj , tswv Yesxus , lawv cov keeb kwm coj los luj tas nrho lawm .
SIV YIS yog tus #zus 1 , Buddha yog tus #zus 2 , Yesxus yog tus #zus 3 , yog vim li cas kuv thiaj hais li vim tias SIV YIS tseem ua tau ntsaj Buddha thiab Yesxus , Buddha tseem ua tau tshaj tswv Yesxus thiab , yog leej twg tsis ntseeg los kom nej mus pem ST .
Paul , MN nej mus nrhiav tus XF hua ua VAAJ YAG , nws yog Vaaj Tuam saib tsev luam tus kwv nawb , tus XF ntawd yuav qhia rau nej txog qhov ua Buddha ua tau zoo tshaj thiab coj zoo tshaj tswv Yesxus thiab , tus XF VAJ YAG no tej zau nws tau Dr .
rau fab kev ua XF lawm ntag , lub caij kuv tau sib ntsib nrog nws ntawd mas nws tab tom kawm tas master degree lawm tseem kawm tauj mus lawm thiab , xyoo wb sib ntsib yog xyoo 1993 lawm twb tau ntev heev lawm tej zaum kawm tiav tas lawm .

Tej kev dab kev qhua no tsis lam yog nyob - nyob es Hmoob xav ua ces lam ua xwb tsis yog li ntawd , yeej muaj lub hauv paus xeeb tau muaj tej kev iab kev daw no lawm Hmoob thiaj tau ua , tsis xav ua los yuav tau ua li ntag .
Hmoob txoj kev ua dab qhuas mas tau tswm sim nyob hauv ntuj tsim teb raug mas tsuaj muaj li nram no xwb .

1 ).
Tus kws txiv neeb SIV YIS .

2 ).
Kab kes pam tuag , muaj nkauj coj los hu , muaj taw kev , muaj zaj sawv kev , muaj zaj tu siav .

3 ).
Rab qeej tis tshoob tis kos .

4 ).
Lub nruas daj .

5 ).
Tus vij Sub vij npog sib tua .

6 ).
Muaj rab Hneev rab phom .

7 ).
Khawv koob txhua yam .
Thiaj nyob keeb kwm Hmoob , thiaj yog Hmoob li xwb dhau ntawd lawm ntshe yuav tsis yog Hmoob li lawm ntag , rau qhov tsis nyob hauv ntuj tsim teb raug .

Hais txog Hmoob tus xwm kab , ua nyuj dab , ua npua tai los yog npua dab , ua npua rooj los yog dab roog , tsa txhiaj meej tej no tsis muaj nyob hauv ntuj tseem teb raug es Hmoob hais cia , ntshe yuav yog Hmoob muab lwm tus li los coj los ua , los sis yog Hmoob khwv tswv yim ua lawm xwb los kuj muaj .

YTK yah npujtawg , Koj xav paub ces nyeem kuv hais dab neeg txog ntuj tsim teb raug nrog rau SIv YIS thiab SUB TUAM lawv nyob qhov post no yog lub 2/7/2010 no nawb .

Kuv tuaj rau hauv lub SCH no thawj thawj zog thaum December 28 , 2009 ntawd los xwb ne , kuv tuaj txog hauv no kuv twb tsi pom Neej Yag Hawj txoj kev qhia txog Hmoob kab lis kev cai , los dab neeg Hmoob ib qho qhov twg li nev , thiab twb tsi pom koj lub npe nyob twg li sad .

Koj sim qhia koj qhov post hais txog Siv Yis thiab Sub tuam uas kuv kawm ntawm koj sob nyob qhov twg nab ?

YTK YTK ..

TXAWM YOG RUAM LI KO THIAJ TSI PAUB MAS ....
kav tsij yos tiag ....
tseem tshuav ntau ....

yh Yah Kuv qhia rau koj tias kuv yeej paub Hmoob tej dab neeg no ua ntej koj lawm , tab sis koj hais tias kuv hnov koj hais koj li tag ces ntau tsi ntev ces kuv txawm coj koj tej dab neeg SIV YIF thiab SUB TUAM lawv tuaj hais khav theeb tias kuv paub no ne , kuv hais rau koj tias kuv tsi pom koj ib qhov dab neeg hais ntsig txog SIV YIS thiab Sub Tuam lawv hlo li ne .

Qhov no yog kuv qhia rau koj paub tias koj tseem yuav tau kawm ntev thiaj tau tag zaj dab neeg no .

ytk , tej zaum koj yuav hais thwj , tejzaum koj lam " tso yas " los npog koj lub ntsej muag ruam ...
qhov tseem kuv kuj tsi paub ....
temsis qhov tseeb kuv paub ces ...
koj hlob kuv lawm ntau ..."
tejzaum " yuav yog li koj hais ( txog qhov uas koj paub cov dabneeg no ).

temsis , ib qho uas koj tsi paub thiab mas yog li no : koj tsi muaj hlwb los muab tej dabneeg no txhais ntsiab ...
koj kawm tau li cas ces ua vwm loj vwm leg siv li ntawd xwb ...

koj muab xav mas ...
SIJNEEJ NO , NA ...
NEEJ THIAB DAB YUAV SIS TXUAS LUS LI CAS NA ?
IT IS NOT POSSIBLE ....
BUT ACCORDING TO YOUR STORY , NEEJ THIAB DAB MAS ...
THAMPEM LI IB CUAB KWVTIJ ..
qhov uas koj ruam yog qhov no ..

yh yah , Tej no yog dab neeg xwb , yog ntse tob npaum koj ko no nthse koj twb create tau ib txoj kev cai tshiab uas tsi txuam ib qho cov qub li rau Hmoob lawm vob , ua cas ua tsi tau dab tsi li nab , koj tseem niaj hnub tshuab rab qeej qub , hais tej zaj haiv qub xwb sad .

Koj piav mas cuag li koj txua tau ib lub space tsi siv roj ya tau mus saum hli rov los txog li lawm ntag no , tab si koj ntsia ntsoov rab phom Hmoob thiab rab hneev , txua raws nraim li rab qub xwb , los xyov koj puas yuav ua tau as , ua cas koj yuav tham tau ruam qaub pob ntseg tas npaum , don ' t be so stupid guy .

Tus neeg uas thuam tej dab neeg los sis tej txuj uas Hmoob txheej laus tsim tau tseg khaws tau cia ntawd mas nws tus kheej kiag twb tsim tsi taub dab tsi los rau neeg siv , yog ntse npaum koj ko ua cas tsi tuaj piav txog kev ua dav hlau ya nruab ntug , ua tsheb caij es tseem siv ko taw mus kev , thiab siv luag li los cauj li ko xwb nab yawg pam xeb .

YTK tus yawm TSWV NTUJ uas TSIM LUB universe NO YEEJ MUAJ OB HOM LI GOOD/EVIL sib txuam tau txuas yamnws tsim pib puagv hauv qhov basicli lub hnub thiab black hole ib yam TSIM KOM MUAJ SIA TUAJ IB HOM TUA KOM TUAG .
obhom no loskuj tshwmmuaj hauv hmoob tej DAB - NEEG LI siv yis thiab ntxwg nyug .
ib tug mas cxawm , komneeg ciaj ib tug mas tua kom tuag yog nwslubhomphiaj komlub ntujno tau chaw rau cov yug tshiablos nyob ntxwg nyug mas nws tias yog neeg tsis tuah neeg pheej yug ntxiv ces yuav PUV tsis tau chaw nyob chaw ua noj ua hauslawm yuav pom zooli pem SUAV ntag lauv .
suab twb txwv tysis pub ib khub niam txiv yug menyuam coob tshajob tug los neeg tseem TUG COOB TSHAJOB TUG tau tibsilawm .
nim yuav NYUAJ ualuaj twg na .
yuav ib tug maum yug ob tug tas kuju musyuav dua ib tug maum tshiab los yug ob tug ntxiv .
qhov NYUAJ mas yog tsis muaj teb/AV faibkom txauslawv lawm .
suav twb SIV lub tswv8 no los ntev tsamno SUAV coob2 lawm hmoobmam paub ces toolate AV tas .

Yawg hlob YTK & Yawg hlob Yah ...
, DabNeeg yog kev kwvyees (​ສົມ​ມຸດ​ຕິ​ຖານ) xwb , tejzaum kuj tseeb , tejzaum kuj tsis tseeb .
Qhov tseeb tiag ces yog txoj cai ( Nrim ) ua noobneej ntiajteb , txhua haiv siv ; ( ex : Deev luag poj nruab paig , TubSab or Nyiag luag qoob nruab txhab , DagLuag or TwvTxiaj YuamPov , TuaNeeg npog nrojNtuab etc ...)
Tej no mas txhaum tus cai ntiajteb tiag - g ov , hos tej uas neb pheej sib cig ( Tsoobniam or LiabTij LiabKwv ) mas tsis muaj tseeb li nawb .

Ib yam peb yuamkev loj mas yog peb pheej xav tias muajDab muajTsov , muaj FuabtaisNtuj YawmSaub nav .
Tseeb tiag ces peb yog Noobneej nyob lub qabntuj khwb uas muajDej muajTaws , muajFuabCua thiab muajChiv yug peb li tej tsiaj txhu qoob loo xwb ov .
Hais raws scientific definition ces peb nyob under a Solar System xwb las mas .
Hmoob xav muaj qabntuj khwb ces yuav tsum muaj hais tias muaj ntujkawg teb .
Vim NoobNeej lub pajhlwb muaj cimxeeb cim tau ntev zog ces peb txawm txhais hais tias yog neeg muaj Dab or muaj Ntsujplig no xwb .
Tejzaum tus tib neeg twb tuag lawm los tshuav niag cimxeeb tseem pheej rov los xuas ub , xuas no , ces sawvdaws thiajxav ntshe yog DAB no xwb ne .

ytk , kuv twb hais tias , lub weekend no kuv yuav muab siv muab npug , vij sub vij sw ntawg rau tubtuag coj mus rau cejhleb cej ntxa ...
kuv ua li kuv hais lawm laiv ...

es koj ne ...???

yh UA ZOO OV TSAM KOJ muab thib mus txoj kev tsis yog ces nws tsis muaj chaw mus nws ROVlos tshawb nrhiav koj dua xwb OV .
vim hmoob muaj ntauhom cov tsis zoo no ib co mas sau rov muab muslawm poj yawmntuj tau ib hom mas THIB tsis tau rov lawm poj yawmntuj ov .
koj muab rthib rov rau poj yawm ceslawv xav rov rau koj tsis muajchaw xaus .
peb tsev kwv tij nyob MN no twb tau ua rooj puav neeb mus kho tej yam sub uas muab THIB yuam kev .
ib co mas thib tau ib co mas muab sau los cia hauv iblub hwj muab khaws cia xwb vim cov no yog cov nyeg mus thib mus los lawv tsis muaj chaw mus kuv pom lawv ua neeb mus muab sau los ntim cia iblub hwj kom txhob tawmmus NOJ yus tsevkwvtij xwb .
hos copv muab thib mus mas ua zoo txheeb kwvtij kom txhij2 ov tsam tshuiav ub tug txheeb tsis txij ces nej thib hauv pawg coob lawv ncaj nraim tom tus nej txheeb tsis txij nej yim kwvtij poob zoo ces ntsib ntog tug xwvb ntag .
vim cov ntawd yog dab qhuas ces nws mus raws CAJ CES muaj neeg coob nws tsis KK nws caug nws caj ces xwb .

AOEN ..

tsi txhawj os ....
nws tsi mus los ..
YUAM KIAG XWB ..

yh YOG THIAB YOG TSIS TAS VIM yuam kiag kom mus MUS TXOG TOM poj yawmntuj lawv tias tsis yog peb covlawv YUAM KIAG ROV QABlos rau lawv cov xeeb ntxwv saum YAJ CEEB .
qhov no thiaj yog TEEB MEEM ntawm kev YUAM/THIB no ntag laud .

kuv twb hais rau koj tias ...
xav pom los yeej tsi pom li lawm no ne ...
seev seev lso tsi pom li lawm os brother ..

yh
