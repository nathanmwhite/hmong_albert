Zoo heev , kuv tus laus kuj pom tias koj khub los pom thiab zeem tseeb
lawm ntag zaum no os tiam sis mas ab , cas hnub no pom pab Cobfab
tshiab no sawv khov kho no ces ho mam li pom tej teeb meem no , ua li
cas Hmoob twg tuag tau 30 tawm xyoo no lawm tswg twb tsis qaij es cas
ho tsis hais , ziag no mam li pom pab Cobfab tshiab no ua kev txhaum
xwb , puas ncaj ncees lawm mas . Me nyuam Hmoob twb tuag lawm ci tub rau
Hmoob cov thawj coj tes hos tsis pom txawv no mas kuj lias txaus xav
kawg thiab nawb .
Hmoob twb raug kaw qhov rooj puav ntau tau 30 tawm xyoo no mam li sawv
los hais li nej ces lig dhau lawm os cov hluas . Kuv saib tsum thaub ,
yog yuav hais no tsis txhob pheej taw taw tes rau luag lwm tus xwb ,
yuav tau hais kiag hauv yus lub tsev ua ntej ntag , piv li yawg
Indegenous mas kuv kuj xav tias nws txawj hais kawg lawm tiam sis ua
li cas ho tsis hais ntawm nws xub ntiag ua ntej tso . Hais tau ntawm
yus xub ntiag mas mam li mus hais luag lwm leej lwm tus moj , es yus
tsuas pom luag ua phem xwb lov . Raws li kuv paub mas nws txiv uas yog
Vaj Thai Noi twb yog Hmoob tus nom loj xoom xuv phoo tree nyob US no
niaj hnub mus xauv Hmoob qhov rooj ntag no nev .
Yog kheev txawj ua li txawj hais ko ces twb tsis zoo li niaj hnub no .
Kuv mas xav kom nej cov hluas txhob yog txawj hais xwb tiam sis yuav
tsum yog txawj ua mas thiaj li yuav work . Yog txawj hais xwb tsis
txawj ua los sis xav kom luag ua xwb hos yus ces pheej ho tias nej ua
li kuv hais xwb hos kuv mas cia ua li kuv ua no es yuav ua li cas vam
meej tau .
Koj yeej hais yog kawg li lawm , kuv pom zoo li koj hais ntag tab sis
ua li hais tag ntawd thov kom tsis txhob pheej taw tes rau pab Hmoob
Federlet state ntawd xwb , yuav tau hais txhua pab uas pheej niaj hnub
mus thab daiv thiab mas thiaj ncaj ncees .
Lo niag lus ntawm ko ces tsis yog hmong federlet state thiaj hais xwb ,
yawg hlob vp kiag nws twb niaj hnub qhauj radio rau cov tim nplogteb
tias cov nom tswv Meliskas twb support yawg lawm mas kom lawv npaj tos
no ne , ntawd ces ham tsis yog ci pobzeb rau lawv zov tib yam xwb
mas .

There we go ... Ub shim , ub shim ...... Zag nua mas yuav pum nyuj laug
nrau nyuj mog tagx lauv ... Nce ntoo saib nawb !.... tug twg quav yuav
txaws txua ov ... hehehehehehe ... J/K .
MS

csy es , kuv yeej kuv has tas peb yeej paub tej koj has kom tabsim peb
ua kev laagluam kuam tau nyaj lug yug peb tsev tuabneej xwb naj , es
koj tseem tsi paub has los , yog vim le caag me cov ua dr ,
lawyer , engineer le tsev hov tsi zoo nkauj npaum peb cov , vim has tas
muaj cov nam txiv moob paab peb them huag mej le ces mej them mej xwb ,
yog vim lecaag kuv nyob huv compitawj xwb los tau noj tau haug hab tau
vaaj tau tsev zoo dlua mej cov es moog ua 2 txug haujlwm maj .
vmged

Cov yawg ,
Yog hais txog Hmoob cov kasmoos no ces kuv cia li pom li Vaajmoob hais
lawm xwb . Ua neeg nyob no yeej muaj ib pab neeg uas yeej ntseeg luag
hais xwb . Nws tus kheej yeej tsis muaj kev mus kawm thiab tshawb
xyuas . Kuv kuj yog Hmoob tiam sis kuv yuav tsis mus support Hmoob lub
vision uas yuav mus ua teb chaws ntawd . Hmoob Cobfab ruam thiab ntse
los kawg tseem nej hnub khav hais tias lub niag UN ntawd muaj POWER
kawg li no . Hmoob tsis zoo li cas los Hmoob lam zoo li Taiwan lawm no
ces kuv tseem xav hais tias ntshai zoo li khws khws thiab no . Hmoob
Cobfab thiab yawm Hmoob hais lus tawm hauv xov tooj cua HmongLao radio
ces ntse tib yam xwb .
Cas tseem yuav mus hais nyuab ua luaj naj . Tam sim no leej twg xav mus
nyob Hmoob lub teb chaws ntawd ces kav tsij npaj es mus xwb las . Nej
puas muaj leej twg nrog kuv mus . Kuv twb npaj tau me ntsis lawm ces
kuv yuav mus laiv .

Yawg Paaj ,
Ua cas es tej me lus sib debate hauv no xwb koj xawm siv TSHAI thiab
TSHUM ... TSHAI thiab  TSHUM . Yog tshai ces kav tsi khiav kom daj twg li
xwb , tseem tig saib qab saib leej twg quav yuav txaws txua ov ..
Instead we bring the issue to the table to debate and select the path
which will be more secured to the Hmong people to the future but not
just TSHUM .
Muaj caij kuv mam nrov tuaj teb tij laug Thornspear tej yuas no xwb
peb tseem yuav ntsib kev plaub ntug loj tshaj no . Muaj ib hnub peb cov
no tseem tau mus nyob kiag Hmong Chaofa Federated State daim av ua tus
representative nrog UN thiab Nplog Liab sib debate nav . Tej nyuas no
xwb es tseem tshai tsam quav txaws ces kawg tsi tau mus txog pem UN
thiab tsi tau pom Nplog Liab peb twb so+ kuas muag lawm .  Xob rawm so
kuas muag nawb ... Yawm Paaj . Twb yuav tuag tseem ntau 2 - 3 nrig thiab
mas tuag thiaj tsi nyog pob .
TP

Tus Phoojywg Thornspear thiab sawv daws ,
Kuv lam hais li qhov kuv xav thiab kuv hnov me me xwb . New Hom twb
tuag tau ob niag peb xyoos no lawm . Tam sis no ces peb Hmong cov koom
haum paulistiv twb los koom ua ib nqag lawm . Tiam sis qhov kuv txhawj
tshaj mas yog li no :
Luag yuav tsis lam tu ib daim aiv yam yooj yooj yim rau Hmoob ua Teb
chaws Hmoob . Txhais tau hais tias yog yuav tu los yuav muaj tsov rog
loj . Yog ua rog no Hmoob lub zog ua loj tshaj luag nyob qhov twg ? Yog
nyuj quag tswg qaij li Hmoob ib txwm ua los lawm xwb ces tsum zoo dua .
Yog thaum Hmoob muab siav mus pauv tau los no ua li 7 tus Hmoob puas
muaj peev xwm kav tau 93 tug neeg txawv haiv ? Yog pawg neeg tsawg mus
kav pawg neeg coob ces yuav tsum yog siv riam siv phom quab yuam luag
xwb ntag laiv . Yog zoo li no , ntiaj teb puas yuav rau txim rau Hmoob ?
Tsis ncuav qe los yeej pom dab lawm .
Tus me yuam yaus zoo li peb cov nyuag no xwb twb pom Hmoob lub toj
ntxas khaub hlab liab pes vog nyob tom hauv ntej lawm es ua cas lawv
cov paulistivkaum no hos yuav mus declare Hmoob Teb ? Kuv yuav tsis
hais tias lawv vwm , tiam sis xav hais tias peb txoj kev ntsaw teb
ntshaw chaw no loj dhau heev lawm es ua rau lawv cia li ua mem mooj
qus lawm . Lawv thiaj declare Hmoob Teb chaws yam niag tsis nco xav tom
ntej tom qab zoo li no .
Mus zwm tau rau UNPO yog ib kauj ruam zoo kawg lawm ntag , tabsis mus
declare hais tias ntawd yog Hmoob Teb chaws no mas kuv xav hais tias
txhaum luag lub teb chaws ntawv txoj cai lawm nawb . Ntiaj nteb no yuav
tsis muaj lub teb chaws twg muaj txoj cai tuaj pab yus hlo li od ! Peb
cov Hmoob nyob rau txhua txhia lub teb chaws no kiag los peb yeej nti
tsis tau tib yam nkaus . Yog peb lam nti kiag ces txhaum kiag lub teb
chaws uas peb nyob txoj cai lawm thiab ntag no od !
HL

Koj yeej hais yog kawg lawm , txawm cov niag laus tsis nrog luag paub
txog luag cov political los kuv yeej xav mus tib nqag li koj thiab
ntag . Qhov koj hais ntawm ko ces tsis hais los yeej pom daim duab
tseeb tseeb lawm . Nplog tsis yog me nyuam yaus es yuav muab burble gum
ntxias tau , luag yog ib lub teb chaws ua li nej cov hluas hais
legitimate government luag yuav tsis lam yooj yim kiag . Txhob xav tias
nyob Asmeliskas teb dhia es cia li yuav tau ib ceg av nyob . Koj yeej
hais txhij ntxhaws kawg lawm nawb .
Neohom tuag lawm no lov , kuv tus laus nyob ua twj cuab rau rooj teb no
tsis paub tias Neohom tuag lawm ntxov raws li kuv tus laus no xav xwb
mas lawv tseem ciaj sia nyob . Niag laus tsis paub meej txog peb Hmoob
li kas moos thiab nyob nrug deb ntawm Hmoob tsis paub meej tias xyov
ob niag pe xyoo no peb cov nav kas moos Hmoob mus txog theem twg lawm .
Politically Neohom yeej tuag lawm ntxov tiam sis raws li kuv tus laus
no tau hnov xov mas lub koom haum thiab cov neeg tuav ted dej num kas
moos no tseem nyob lawv tseem niaj hnub dhia dej num nyav heev rau tim
ub tim no . Vim li ntawd kuv thiaj li hais rau tus kwv tsheejp thiab
indigenous tias yog yus yuav taw ntiv tes rau luag lwm tus mas yus
yuav tsum tau muab niag tog pas hauv yus lub qhov muag tso tsis txhob
pheej taw nti tes rau luag xwb tiam sis twb tsis paub tias yus taw ib
tug nti tes rau luag tiam sis yus twb rov taw 3 tug ntiv tes rov rau
yus lawm .
Tus kwv tsheejp tau hais ntau yam txog cov Hmoob Cobfab teg dej num
tias lawv nim declaire teb chaws li ub li no ntshai yuav yog ib txog
kev tua peb cov kwv tij neej tsa Hmoob xwb , kuv yeej pom kiag li nws
pom lawm ntag tiam sis uas li kuv hais rau nws , raws li kuv tus laus
no muab think go think come mas zoo li tus kwv tsheejp tsuas saib dej
ua ntu saib neeg ua plu hais xwb , nws hais kom zoo rau nws sab xwb
tsis sawv ncaj nrab pes tsawg .  Raws li nej twb pom lawm ne yuam , xws
li yawm hmoob Vajlorthaomoua ntawd cov lus coj los tso tawm xov tooj
cua hmoob thoob qab ntuj ntawd puas yog nws tab tom tua hmoob no mas .
Yav tag los yawg hlob VP hais radio hmooblaus tawm li ub li no kom cov
nyob hauv zoov hav tsuag nyob tos nom tswv meliska tim tsev dawb yuav
nrog nws mus cawm lawv kom lawv ua siab ntev tos , tej lus dag ntsuav
li ntawd puas yog lus tua hmoob . Ua li cas ho tsis hais tej no thiab
es ho yuav single out pab hmoob federlet xwb . ntev lawm mam li rov
txuas ntxiv lwm zaus .

Cov phoojywg :
Hais txog tebchaw Hmong ces uanpausuav tseem tseeb dua os . Keep
dreaming and don ' t wake up , for it might disapear from your dream .
Nnk

All ,
Ua ntej peb yuav hais txog Hmoobland , peb yuav tau mus soj saib
" Sectarian war " nyob hau Middle East thiab Africa tso . It will be the
same .
- Iraq , 2006 , Sectarian war +30 , 000 deaths - 1 . 6 million refugees .
- The Rwanda Genocide was carried out by two extremist Hutu militia
groups , the Interahamwe and the Impuzamugambi , during a period of
about 100 days from April 6 through mid - July 1994 . Reports estimate
the number of victims between 800 , 000 and 1 , 071 , 000 . The United
Nations ' ( UN ) was inadequate response .
Kuv nrog ib tug qubtubrog hnubnyoog 75 xyoos thampem txog Hmoobland ,
nws hais tias : -" Hais tshab rau koj las mas ; tsovrog CIA , kuv
cuabkwvtij ces tuag yuas luag tu noob os , kuv pus tau tus puav tuaj
yeej noob rau roojteb no xwb es , txawm cab tes kom mus los ntshe kuv
yuav tsis yeem mus lawm os mog ."
Peb pos yuav muaj neeg coob npaum li ntaw mus pua kev ua ntej tau teb
tau chaw ?
TseemYeej .

Tijlaug Thonrsp ...
Kuv twb teb rau koj lawm tias vim li cas es kuv thiaj li point finger
rau Hmong Chaofa Federated State thiab World Hmong People ' s Congress .
Vim lawv tau declared Hmoob tebchaw ua lawv tsi muaj ib lub zog los
yog ib yam  dabtsi yuav los defense , protect , thiab secure peb tsob
Hmoob . WHPC vim lawv hais tias lawv yog Xabpha Hmoob Thuab Lok , yog
Hmoob nyob Suavteb , Thaibteb , Nyajlajteb , thiab Nplogteb muaj teebmeem
ces lawv yuav los ua tug hais , lawv puas represent tau Hmoob tag nro
hauv ntiaj teb . Lawv hais lawv cov lus tam li neeg Hmoob tseem ruamx
thiab twb tsi txawj ua npausuav .
Qhov VP hais nws tej lus rau hauv radio broadcasting Nplogliab tsi
quav ntsej vim yog lus propaganda xwb . Neo Hom thiab lwm Phav mas vim
lawm tsi tau declare tebchaw ces tsi dangerous rau Hmoob feemntau .
Txawm raug los yuav raug rau cov Hmoob tseem nyob tom havzoov xwb .
Tus Yawg Cha Lee Yang Thao Moua ntawd daim cassette los luag yeej hais
tias yog propaganda thiab xwb . Tabsi yog muaj ntaub ntawv liab nploog
li ua HCFS thiab WHPC mas lawv worry tiag laiv . Qhov no lawv tua Hmoob
qus thiab Hmoob nyeg tib si los leej twg yuav hais tau . Kuv twb hais
lawm tias Dafur , Sudan thiab Iraq UN twb hais tsi tau quav ci noj .
Muaj dabtsi concern peb yuav tau coj los sib  tham thiab coj los
debate koj peb Hmoob sib to taub , tsi yog xav tias kuv mus txog tom UN
lub building nyob NY lawm ces kuv txawj siv xav tias kuv paub
International Law thiab yuav coj los implement kom tau tebchaw Hmoob
rau mivnyuam Hmoob nyob es thiaj muaj lub npe nyob rau history . Tabsi
qhov ntawd tsi yog ib qhov good goal and vision rau Hmoob tamsim no .
Sib ntsib dua ,
TP

Lawv twb represent tsis tau lawv tus kheej es lawv yuav ua li cas
represent tau leej twg . Txhua yam cov cobfab thiab neohom kujxaj ua
ces yeej yog propanganda xwb , lawv ua zaj twg los yeej yog lawv tua
hmoob xwb . Txawm yog cov Hmoob nyob hav zoov thiab hmoob nyeg los lawv
yeej tsis txawv , lawv puav leej yog hmoob cas koj ho yuav tias cov hav
zoov tuag ces ok tsuav cov nyeg tsis tuag xwb no mas . Puas yog koj
txhais tias yawg hlob VP dag hmoob hav zoov tuag ces ok , tiam sis
hmoob federlet state dag hmoob tuag tsis ok no . Raws li kuv tus laus
no xav mas txawm yog lawv leej twg zaj los yeej yog ua kom hmoob raug
piam sij nkaus xwb mas yuav tsum tsis txhob tsa tsa ib tog tw
ntxiab .
Cas yuav tias nplogliab tsis quav ntsej yawg hlob VP tej lus dag , koj
tsis pom qhov result ntawm txoj me kev dag ntawd ces twb yog cov hmoob
hav zoov quav tsau lug coob tus los cas , ntawd es koj tseem tsis tau
pom tseeb thiab lov . Txawm declare teb chaw thiab tsis declare los
kawg kwv tij hmoob tuag lawm ci tub es nej cov hluas tseem xav tias
tsis muaj dab tsi happen no lov . Tej kev dag ntxias kom pej xeem raug
piam sij no yeej tsis axceptable kiag li .
Txhob mus hais li ko , tej lus ntawd ces thiaj li yog tej lus tua neeg
derletly ntag . Vim tej lus txuas quav no ntag nplogliab thiaj li txhij
thab ham tuaj muab cov me Hmoob nyob raws txoj kev loj ntawm vasvias
suaj kaum ntag . Txhob tim tej me vij sub ntawd ces yeej tsis muaj
nqaij ntuag ntshav nrog kiag li .
Txawm yog li ntawd es thiaj tias kom pab twg los tsis txhob dag dag .
Koj sim saib saib mas , tsis yog pab hmoob federlet ntawd dag xwb ,
thaum ub peb yawg hlob dr vajpobzeb ces twb tias luag sab laj tsis tau
adjourn yawg twb tiaj lias los hu xov tooj dag tias UN pab lawm kom
kav tsij zoj zeeg no ne , ntawd es koj tias pab kujxaj tsis dag no
lov .
Txhua yam koj hais ces yeej muaj ntsis thooj li kuv txoj kev xav lawm
tiam sis xav kom koj tsis txhob cas nej rau pab hmoob federlet ntawd
xwb yuav tsum tau hais inclusive rau txhua pab . Raws li kuv tus laus
no xav xwb mas pab kaj das ( the biggest threat ) kom niam txiv pej xeem
Hmoob txoj sia mas tseem yog pab kujxaj tej lus dag ntxias uas lawv
niaj hnub tshaj tawm ntawd ntag .

Lawv ua li nuav yog ib qhov zoo tab sis kuv poob siab hais tias twb
yog tiam 21st century lawm es lawv
tseem mus nrog ntuj sib tham thiab lawv ntseeg cov neeg uas twb tsis
paub ib tug ntawv hais lus xwb .  Kuv poob siab tsam yog lawv lam xwb .
Zoo li thaum xyoo 1999 lawv kiav mus nyob tim Thailand vim lawv ntseeg
tias xyoo 2000 sab tim no yuav ntsoog .  Thaum ntawv peb cov Hmoob paub
tab ces peb luag lawv xwb .  Cov Vwm no es tsam no lawv ho hais tias ua
teb chaws Hmong no nej xav tias yog li cas ma .  Yog lawv ua tiag ces
zoo xwb .  Kuv poob siab tsam lawv dag peb dua li lawv dag lawv tus
kheej dhau los lawm xwb .   Lawv cov siab me me thiab hais li cas rau
lawv thiab mus nrog lawv koom tes los lawv twb tsis kam thiab .  Lawv
lub Koos Haum ces yog kawm lawv cov ntawv thiab pw es ua npau suav mus
nrog Hmong King tham xwb .  Kuv muab saib mus saib los yog lawv tsis
hloov tej zaum lawv yuav coj tsis tau Hmong mus nyob teb chaws Hmong .

Thornsp ..,
Yawm thaub LaujvajChaLeeYangThaoMoua tus xibfwb ces txawm yog nyuag
devlaus ntag las mas . Nws cov lus tsis yog lus qhuabntuas tab sis yog
lus qhuabke kom hmoob mus cuag poj cuag yawm sai zog xwb nav . 32 xyoo
dhau los , yeej siv tus phiam qub nos es hmoob thiaj tuag yuav tus noob
ntag laud .
Thaum twg hmoob mam paub tias cov nyuag devdag no twb dag hmoob tuag
suav tsis txheeb lawm ? Nej pos nco qab txog Npuasloom lawm ? Twb tsis
muaj ib lub nyuag davhlau los txawm siv txhib neeg mus luaj tshav
davhlau tos lawm . Twb tsis muaj riam phom los txawm siv mus npav tua
koosthav lawm , thaum kawg thiaj mag luag puav qhov tsua tuag tag ntag
laud .
Nyob Sacramento no , luag tub ceevxwm muaj jobs openning rau cov
minority xwb , peb cov coj hmoob txawm sib nqa cov application coj los
muag ib daig $20 . 00 lawm thiab tseem hais tias luag yuav pab train 200
tus hmoob mus ua hauj lwm no laiv .
TseemYeej .

Kuv xav nug koj tias koj ho paub thiab tau taub international law
npaum cas qib theem twg es koj ho hais tias WHPC lam los qw rau pej
xeem hmoob nyob mis kas teb ? Raws li kuv pheej ua suav laus nug tw
dais mas WHPC kuj ua tau muaj qib muaj duas raws kev raws cai . Koom
haum UNPO thiaj li lees txais lub npe hmoob cob fab state . kuv tsis
tau pom thiab paub dua tias tseem tshuav ib lub koom haum twg uas ho
yuav muaj peev xwm thiab paub international law npaum li lawv pab
hluas hauv WHPC . Vim tau 31 xyoos los no , hmoob lub npe nyuam qhuav
nrov ncha thiab tham chis chaus thoob plaws haiv hmoob . Dua li hmoob
tej neeg uas qhuas tus kheej tias niam paub international law heev no ,
tab sis kuv ho tsis tau pom tias ho yuav ua tau dab tsi . Tsuas yog ua
luag zog yoog luag cai caum luag qab mloog luag hais thiab hnia luag
paus xwb . Dhau qhov ntawd , kuj muaj cai loj los mus hais lwm tus neeg
tias lawv ua tsis tau quav dab tsi tab sis ua cas ho tsis muab tsom
iav ntsia tus kheej seb yus ho ua tau dab tsi los pab hmoob thiab ? Es
mam li hais lwm tus uas ntiaj teb yeej pom thiab paub txog tias lawv
nrhiav kev cawm haiv hmoob xws zoo li pab hluas nyob hauv lub koom
haum WHPC . Lwm lub koom haum uas pab hmoob yeej hais thiab ua tau zoo
kawg lawm , tsuas yog nyias ua nyias txoj kev uas yuav pab tau hmoob
xwb . Yog li kuv thiaj pom tau hais tias yog peb hmoob sawv daws thoob
tsib to nrog mas tsim nyog sawv daws tsis sib thuam li no lawm . Kuv
hais li no vim yog thaum pib koj yeej tham meej pem thiab , zoo li koj
kuj muaj zoo tswv yim yuav pab tau hmoob pem hauv ntej thiab tiam sis
thaum kuv nyeem koj cov ntawv thiab koj lub tswv yim kuj ua rau kuv
tag kev cia siab tias koj yog ib tug paub txog international law tiam
sis tseem hais lwm tus tias lawv mas lawm qw xwb ua tsis tau dab tsi .
Qhov no kuv pom tau hais tias koj tus kheej los kuj tseem ua tsis tau
dab tsi los pab hmoob li thiab . Yog li tsim nyog koj yuav tau siv koj
txoj kev paub txog international law mus pab lawv cov hluas hauv WHPC
lawm thiaj tsim nyog tias koj yog neeg paub txog international law li
qhov koj khav tseeb . Kuv tus laus no paub tsis txog tej international
law npaum li nej cov hluas tiag , tab sis kuj pom zim zuag tias qhov
twg yog qhov yog thiab qhov twg yog qhov tsis yog . Li no kuv thiaj tau
hais cov lus mob mob ntsawv ntsawv siab li no rau koj kom koj ho mob
siab kub siab siv koj txoj kev paub mus pab hmoob kom mus deb tshaj li
WHPC thiaj tsim nyog qhov yus khav tseeb . Ntseeg tias tej zaum koj
yuav chim heev thiab kub siab rau kuv cov lus no tiam sis hais rau
tias yog kuv tsis yws nej cov hluas ces ntshe nej txawm txawj ntse
paub txog international law npaum li qhov nej hais los ntshe nej yuav
sib tua tuag tas ua ntej hmoob muaj teb chaws . Vim li no kuv thiaj
txhawj ua luaj li no . Xav tias koj ua kwv los ua tub yuav pom txog kuv
txoj kev txhawj xeeb txog hmoob lub neej . Thaum kawg no thov kom koj
yog ib tug los mus cawm haiv Hmoob ib yam li cob fab cawm peb haiv
neeg hav zoov thiab WHPC cawm peb haiv hmoob txoj cai uas hmoob muaj .
Xav tias koj tus ua kwv yuav tsis xav li cas rau kuv tus laus uas hais
lus tom ntej tom qab vim tsis paub cai thiab tsis to taub tej
international law li nej tej hluas .
keebcaghmoob

Thornsp ,
Kuv thov qhuas koj cov lus teb rau Tsheej vim Tsheej tsis tham txog
lwm pab kas moos lub qe tabsi ho los nthuav cobfab thiab WHPC lub tswv
yim .
Kuv kuj ntseeg tias WHPC ua tau hauj lwm zoo pub rau cobfab yog qhov
me tiam sis haiv hmoob yog qhov loj lawm thiab . Koj puas xav li ntawd ?
Ua tsaug
keebcaghmoob