Cov phoojywg , Lub topic no peb twb muab tham ntau ntau zaus lawm .
Coob leej yeej agree hais tias tus ntawd RPA aka Ntawv Hmoob Thooj Ntuj ( NHTN ) thiaj li yog tus zoo tshaj txhua tus .
Kuv los yeej xav li ntawd thiab ; vim li nram no : Tus ntawv no , yog peb txhim kho rau , nws twb tsis yog sau hais tau txhua hom suab lus Hmoob xwb , nws tseem sau hais tau lwm haiv li lus thiab .
Yus txawm muab sau hais suab lus Eesnklivs ( Askiv ) los yeej tau , hos muab sau hais suab lus Nplog , Thaib , Nyablaj los yeej tau .

Txawm tus ntawv sau tsis tau meej meej kiag los yog tus paub hom lus ntawd lawm ces nws yeej txhiav raug hais tias lo lus ntawd yog dabtsi thiab yeej muab nyeem tau meej meej .

Peb yuav tau xav txog lub neej nyob tiam 21 no ; peb cov lus thiab tus ntawv tsis yog yuav siv los rau txoj kev sau ntawv sib nug moo thiab los sau rau kev sib qhia ua liaj ua teb ua noj ua haus li yav dhau los lawm xwb .
Peb yuav siv tus ntawd no los txua nkojhuab nkojcua ; yuav siv tus ntawd no los coj kom tau peb mus txog saum Mars ( twb tsis yog saum lub hli xwb ).
Yeebvim luag twb yeej muaj txuj siab li siab lawm , peb yuav tsum mus kawm ntawm luag thiab qog luag lus mas peb thiaj vammeej sai ; thiab thiaj li yuav caum cuag luag .
Yog li ntawd , tus ntawv NHTN no thiaj li yog tus zoo siav tshajplaws txhua tus .

Ib qho uas zoo tshajplaws mas yog peb tau " FREE RIDE ".
Vim li cas ho hais tias tau free ride ?
Vim tus ntawd NHTN no , peb tsis tas need special software lossis hardware ( key board ) li , peb cia li siv kiag lub computer uas peb muas tom khw los xwb los yeej ntaus tau ntawv Hmoob lawm .
Ib qho uas zoo ntxiv mas tus ntawv no neeg Hmoob twb yeej paub coob tshaj txhua tus ntawv Hmoob huv tibsi lawm .
Thiab twb yeej muab sau rau internet thiab sau ua phau ntawv ntau tis ua ntau nyeem tsis tag li lawm .

Peb tsis txhob ua roj qeeb hneev lig lawm .
Tsis txhob npaj rhawv tus ntawv ub tus ntawv no ntxiv lawm .
Txoj caij lawm uas peb yuav tau muab tus ntawd no nthuav tawm rau txhua txhua haiv Hmoob nyob qab ntuj no .

Peb yuav tau txiav txim siab yuav ib tug no es muab nthuav tawm coj mus qhia rau lwm tsav Hmoob uas nyob rau lwm tebchaws , tshwjxeeb tshaj yog cov nyob teb chaws Suav .
Cheem tamsij no lawv tseem kawv lawv cov ntawv tsis tau mus deb .

Nej ho xav li cas ?

Peb yuav nthuav tus ntawv no li cas ?

HL HL , Ntawm tswvyim thiab kev pomzoo ces nyias muaj nyias nawb , peb yuav hais tsis muaj chaw haum .
Tabsis peb yuav tau los tshawb kom peb paub peb tus kheej zoo zoo tseeb tseeb tias peb yog neeg LOJLEEB los peb yog ib HAIVNEEG .
Mam pib ntawm no mus es txhob xyaum khaws taws qhuav ntawm tej , txhob kavxyeem yoojyim , npuab luag qab tshob thiab siv luag kwj liag ntws yus li dej .

Hmoob yuav tau los identify Hmoob tiag tiag li , tsis txhob lam cia Hmoob ploj hauv lub ntiajteb no mus yam uas tim koj , tim kuv thiab tim peb sawvdaws .

Peb Hmoob tseem tshuav dabtsi zoo uas peb claim tau tias yog peb tug ?
Peb twb tsis muaj ib lub quav tsev , ib tug ncej tsev nyob qhov twg lawm na ...
Tsuas yog tshuav tej paj ntaub cim txog Hmoob lawm xwb .

Tej tub txawj ntse tsis txhob lam muab Hmoob teej tug pauv noj pauv haus ntxiv lawm , txog caij txog sijhawm Hmoob sawv los aws/tuav Hmoob li teejtug lawm nawb .
Hais li no xwb sawvdaws yeej thoob tsib lawm , yog tsis thoobtsib mus saib yus tus kheej ntawm tsom iav , mus taw tes rau ib yam dabtsi es hais yus lus thiab hais luag lus seb puas sib txawv .
Luagntxhi li Born nawb ...

X Z Py Hmoob_lao , Kuv kuv kuj pom li koj pom lawm thiab , li koj hais uas tus ntawv peb niaj hnub sau no Hmoob nplog Hmoob Thaib paub txog 65% lawm .
tsuas tshuav lwm qhovthiaj paub tsawg zog xwb .

Yog muab kho qho me ntsis kom ua tau lub suab ntog ntog li tus " R " xwb ces siv tau lawm , muab saib raws li Cob Tsib Nyablaj li mas thaum ub lawv siv tus ntawv Suav sau ua lus nyablaj mas sau nyuaj cim nyuaj , nyablaj thiaj muab pauv los ua tus Las Tees no lawm .

Tus ntawv no zoo siv li koj hais lawm tab sis yog muaj ntau tus sib tov es ua rau sau qig ntawv zog luag lej lawm xwb .

Hais txog tus ntawv Phaj Hauj mas muab ob los peb tug coj los xib txis xwb ces hais tau lus lawm , tab sis cov tib neeg uas los tuav tus ntawv phajhauj no mas siab me heev , tsi pub kho , tsi pub ntxiv suab rau hauv tsi tau hlo li ntag no ces tus ntawv thiaj tig mus ua ib tug ntawv Ruam lawm .

Thaum twg tus ntawv tig mus ua ntawv Ruam lawm ces tsi muaj neeg tuaj nrog kawm lawm , tab txawm tuaj kawm los kawm ib ob hli ces cia li tsum tsi kawm lawm , kawm tag hnov qab tag li .

Tus ntawv phaj hauj ntawd thaum xub thawj kuv muaj siab cia siab kawg rau , kuv mus nrog Txiaj Kuam Vaj tham tias yog peb yuav xav kom neeg txhua hom Hmoob nyiam kawm mas peb yuav tau kho cov suab ntxiv lub puav suab kom txhua hom Hmoob leej twg los siv sau tau mas neeg thiaj tuaj coob tuaj koom no ces Txiaj Kuam hais tias Ntxiv tsi tau Rho tsi tau hlo li ntag no ces kuv cia li tso tseg lawm .

Dhau ntawd lawm kuv tseem mus koom Lauj Lis Hmoob lawv cov uas qhia Phaj Hauj lawj 2 los " Lauj Lis Hmoob " kuj tau hais rau cov tub kawm ntawv phajhauj tias peb tsuas kawm cov ncaj ncaj hais ua lus Hmoob Dawb xwb , cov suab uas hais lwm hom Hmoob lus ces tsi tas kawm li , no ces kuv thiaj xav kiag hais tias yog li ces tus ntawv phajhauj no yuav rais mus ua ib tug ntawv Ruam , vim hais tsi tau lwm hom Hmoob cov lus ces lawv yuav tsi tuaj kawm ces neeg los yuav tsi muaj coob tuaj kawm , tab txawm kawm tau los siv tsi tau , rau qhov tsi muaj neeg nrog paub txog , yus sau mus tsi muaj neeg nyeem .

Txiaj Kuam Vaj los hais li , Lauj Lis Hmoob los hais li , ces yuav mus tsi taus , thaum neeg feem coob tsi siv lawm ces kawg siv tsi tau rau Hmoob thoob ntuj xwb .

Ntawv vam meej mas tshuav lub suab twg tsi muaj mas peb ntxiv rau kom leej twg pom yus tus ntawv los xav kawm , koj kawm kuv kawm coob tus kawm , thoob teb chaws kawm ces kuj rais mus ua ib tug ntawv Vam Meej rau Hmoob sawv daws .

Tus ntawv phaj hauj ntawd mas lawv cov neeg tuav tus ntawv phaj hauj kiag tseem siv cov ntawv las tees los siv rau public meeting txhua txhua zaug li ov , raws li kub mus koom nav .
Yog muab ntsia raws li hais no ces tus ntawv Las Tees yog tus published rau Hmoob lawm .

YTK HL aws , xav li koj xav kov yog qhov zoo kawg lawm thiab mas .
Tsis tas tuaj hauv no tuaj sau tej niag ntawv Hmoob thiab hais tej niag lus Hmoob no li os .
Tej niag lus Hmoob no yeej tsis coj peb mus txog saum lub hnub lub hli os .

tz koj hais txog tsis tsuav ib tug ncej tse nyob qhov twg li mas kuv thiaj xav tias kuv tshuav ib yam tseeb2 li ntag uas tseem nyob tim qub zog .
kuv xav peb lub tsev mas ncej tse yuav ploj du lug ntsaum kab rwg muab noj tas .
TABSIS yuavc tshuav ib yam xwb2 li ntag .
peb lub zeb peb siv zom pob kws zom taum mas tsis lam yuav txawj lwj txawj xeeb kiag li ntag .
lub dab zeb mas yuav nrog av ua ke tas tabsis ob sab zeb doog2 dub nciab mas 30 tawm xyoo no nws yuav tsum nyob nws li qub .
tsis tas li xwb tsis muaj bank thaum ntawd kuv yawg cov nyiaj choj mas yeej tseem nyob hauv av xwb ntag .
cov nyiaj choj mas kuv tsi paub tsis pom tabsis lub zeb mas nyob ntawm peb ib sab tse ze lub qhov rooj txuas xwb .
yog mus txog tim kuv mas mus dawj kiag yeej tau .
kuv yug lub tsev ntawd thiab ntag .
tiam neej no yog tuag ces kawg rov mus nqa tsho tsuj tsho npuag ntawd thiab xwb ntag .

PY Xavzoo , Tus ntawv Phabhauj yeej yog tus ntawv ua Hmoob tsim tawm ntawm Hmoob txhais tes los ntag .
Nws yeej zoo heev ; nws yeej tseem tseem yog Hmoob teej Hmoob tug ntag ; yog kho me ntsis ntxiv ces yeej hais tau txhua lub suab lus Hmoob ntag .
Tabsis tu siab uas Hmoob ho tsis nyiam siv .

Thaum Hmoob tsis siv lawm ces nws txawm yuav zoo los yeej yog zoo tsis tas neeg thiaj tsis nyiam siv .

Tsis txhob me siab hais tias tus ntawv Lastees ( RPA ) no tsis yog Hmoob tsim ces yuav ua rau Hmoob poob ntsejmuag rau ntiaj teb .
Peb yuav tau xav hais tias , tabtxawm lub tebchaws American uas yog lub uas muaj zog loj dua ntais no kiag twb tseem qiv siv tib tug ntawv Roman Popular Alphabet ( RPA ) no .
Tsis tag li ntawd , yuav luag txhua lub tebchaws uas nyob rau sab Europe los yeej siv tib tug ntawv RPA no .

Hais txog txoj ke taug kev khaws taws qhuav nws yeej tsis phem luaj twg .
Yog yus txawj khaws ces yeej khaws tau yav zoo taws los rauv cig lam lug , hos yog yus tsis txawj khaws ces thiaj li khaws tau tej ya taws ua pob li pob xwb tsis cig .
Yog li ntawd , peb yuav tau khaws yam uas zoo khaws thiab .
Yam tsis zoo khaws , peb mam li tsis txhob khaws .

Siv tus ntawv RPA no yeej tsis ua rau peb lub npe Hmoob ploj hauv ntiaj teb no mus .
Nws tsuas muaj yuav tuav kom lub npe Hmoob no nyob taus ntev mus ntxiv xwb .
Yog koj ua zoo soj ntsuam , koj yuav pom hais tias cov Hmoob nyob Nplog , Thiab , Vietnam , Australia , Canada , Fabkis ( av loj & av me ), thiab ib txhia Hmoob Suav twb yeej siv tus ntawv NHTN no lawm .

PY YTK , Tsis txhob tu siab , txawm lawv kam txhimkho thiab tsis kam los neeg tsis muaj neeg nyiam siv ces yeej mus tsis txog qhov twg .
Yog peb yuav tos kom muaj tebchaws es mam li yuam qhi neeg siv mas nyaj yuav muaj neeg siv thiab .
Tabsis qhov yuav muaj tebchaws ntawd mas tsis tas npausuav txog li .
Tabtxawm muaj tebchaws los peb txheej tshiab no tsis nyima lub tswv yim dictatorship lawm .
Peb nyiam democracy , ces txog qhov kawg yeej kawg yuav siv tus ua neeg feem coob nyiam , ces nws yeej yuav poob los siv tus ntawv RPA dua .
Yog li ntawd , peb tsis thas nyuab siab txog lwm tus ntawv lossis tus ntawv Phajhauj no .

PY Tzexa , Koj hais yeej yog lus thiab , tabsis peb yuav tsum taum tsom peb rab hneev kom tua raug deb npaum li deb tau mas twb tseem raug ze .
Yog li ntawv , tsis txhob rawm tag kev cia siab thiab ho tsis txhob maj hais tias tus ntawv thiab cov lus Hmoob no yuav tsis coj tau peb mus txog saum lub hnub & lub hli .
Peb tsis yog npaj rau tagkis thiab neeg kis xwb , tabsis peb npaj rau pua - pua xyoo thiab txhiab - txhiab xyoo yav tom ntej .

Hos ntawm tus ntawv Phajhauj lawj tshiab uas koj hais los tsis txhob rawm tag kev cia siab hais tias yuav tsis muaj neeg siv .
Tejzaum hnub no tsis muaj neeg nyiam siv , tabsis pua lossis txhiav xyoo yav tom ntej neeg ho nyiam siv los kuj paub tsis tau thiab .

PY idonotknow , Koj ho xav li cas txog ntawm tus ntawv NHTN no thiab ?

HL Xav zoo , Sab kab xev ua koj has nuav hmoob yeej naj nub nov los lawm tabsis tseem tshua sab kab xev kws peb hmoob pheej tsis xyeej mloog .
Yog sab kab xev kwv has txug tas " tug ntawv las tees nuav los peb hmoob yeej muaj feem xyuam nrug tsim has .
Yog le peb yeej los muaj feem sim nwg ua peb tug yaam muaj plhuas ntxag kwv tsis ntshai tub qaug leej twg ."

Kuv xaav tag has miv miv le nuav xwb nyaj suav dlawg yuav paub zoo lawm hab .

Laugtxawj koj hais kom kho phajhauj .
kuv twb hnov cov hmoob uas yog niam ntawv soob lwj twb txwv tsis pub kho cov pahaj hauj ua ntej hmoob muab teb chaws .
yog yuav kho ua ntej hmoob muaj teb chaws los tau tabsis yuav tsum yog soob lwj rov qab los yug dua yog hgmoob lawm no ces kho tau no nev .
tsam no txawm siv muab kho no dhau nom nrim zog lawm pob .
lawj 4 twb tsis haum hmoob siab vim tus muaj lawj 4 tshaj tawm tuav rawv lo lus tias lawj 4 yog soob lwj kho li ob peb hnub ua ntej neeg tua soob lwj tuag .
nws tias soob lwj twb kho tau lawj 4 thiab muab rau pom ib leeg nkaus xwb lwm tus ntawm soob lwj cov tub kawm tsis tau pom kiag li ntag .
qhov nws ib leeg pom no xwb twb txaus ntseeg puas tsawg lawm vim soob lwj tsis yog neeg dog dig li pen soob lwj paub tias lub sij hawm twg lawv yuav tua nws pov tseg .
yog sau tau lawj 4 yuav muab tsoo tawm nws yeej nrhia tau sij hawm muab qhia sawv daws tsis yog qhia ib tug xwb vim nws yeej paub yog qhia ib tug xwb ces tom ntej yuav muaj teeb meem .
ua ntej neeg yuav tua soob lwj tuag nws twb qhia tias lawv tuaj tua kuv kawg tuag zaum no nej cia li khiav txhob nyob nov lawm .
nws yog niag neeg ib tug tub .
li cas los nws paub kawg lub neej yuav mus li cas .
hmoob cov saub xyov puas tseem pom deb li nws thiab os .
nej mus nyeem lub website niam ntawv ces nej yuav pom tias soob lwj cov tub kawm uas tau mus sab nyablaj teb thaum gvp lawv ua rog .
ib tug tub kawm mus poob zoo tom nyablaj teb tsis paub mus tog twg vim tsis yog yus teb chaws ces tsis paub tsam mus qhov twg los ntsib tub rog nyablaj .
nws thiaj hu xov tooj rau nws tus xib fwb soob lwj .
soob lwj thiaj kom pom ib tug tshiaj txawv2 no ces tus tshiaj mus twg kom caum ces yuav pom kev tawm .
tus tub kawm thiaj pom ib tug noog loj loj ya los ze ze ces rov ya mus lawm .
nws thiaj caum tus noog qab mus tsis deb thiaj pom txoj kev ces nws thiaj paub tias txoj kev ntawd yog txoj nws nrhiav ntev loo tsis pom .
nws taug thiaj dim thaj av ntawd .
muab xav los soob lwj twb tsis yog paub xwb nws tseemmuaj fwv huaj ua kom tus noog los coj tus tub kawm kev tawm .
nws yeej yuav txawj ua ntau yam tsuas yog nws yug los yog hmoob lawm ces nws yuav tau yoo txhob ua tej yam heev tshaj li hmoob lawm tsam mag nws txiv muab ntswj pob ntseg xwb .
nws txiv tsuas txib nws coj ntawv los qhia hmoob thiab daum xwb ces nws tsuas ua txij li ntawd yog neeg yuav tua nws los nws yeem nyob zoo2 rau lawv tua .
yog lawv tua ces nws dim tau kev rov qab mus tsev sai tshaj xwb ntag .
nws yeej xav tias yog neeg tua nws tuag ces yog nws txiv yeej muab nws txoj kev ua neeg kom los li ntawd ces nws kuj yeem xwb .
vim nws txiv ua tau txhua yam .
tej niag hmoob tuaj sib cav sib ceg hauv SCH no los niag neeg twb txhob txwm ua kom peb tuaj sau ntawv sib ceg kom txaus yees kuv xav .
