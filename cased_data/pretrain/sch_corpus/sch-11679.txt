Phabej , Cas yuav mus xawb txhua yam hais li laud koj na .
Es lawv twb muaj ib zaj nkauj caubfab hais tias " Kav liam kav liam kav liam dab tsi los cia kav liam ".
no ne .
Dab tsi los cia kav liam thiab lau koj na ...
He he he Tam tseeb tam tseeb tam tseeb ...

Faj Thornsp , Peb pom xeeb yog ib haiv neeg dag , peb yeej muaj peev xwm khu tau peb haiv neeg .
Suav dawg tub pum teeb meem taag lawm , tab sis tsis muaj leej twg xaav nqeg teg khu xwb .
Peb xob tog lwm haiv neeg tuaj khu peb lawm .
Peb yuav tsum khu peb xwb .
Nyag khu nyag tug kheej ua ntej .
Kuv ca sab rua cov kws tub paub le koj lawm , yeej txawj xaav heev hab yog tug yuav lug pib kev khu Hmoob ua tug qauv ua ntej .
Peb xob muab ncua ca pig kig yuav lig peb heev .

Phajbej , Kuv tsuas xaav kuas koj has lug tseeb txha paub nrug koj thaam .
Muaj tej chim zoo le koj has lug tseem ceeb hab , muaj tej chim koj laam tso ncua xwb , kuv tsi muaj sij hawm nrug koj tso pem .

Has txug Tswv Yeej tug quas puj ntawd , nwg cov neej tsaa zoo sab pub tshoob rua Tswv Yeej raug txuj kev cai tshoob kug Hmoob lawm .
Peb tsis muaj cai yuav moog txwv hab rhuav lwm twg txuj kev sib hlub .
Tswv Yeej yog ib tug yawg ntsuag tsi muaj quas puj .

Ntawd koj has cov hluas nkauj khhx ntawd kuv kuj tsi paub , vim Chaofa tsis tau moog cuam tshuam txug num huv khhx .
Koj xaav paub koj nug rua Lis Tseev Xwm hab Naim Maum Vws .
Tam sim nuav Nais Maum Vws nyob Saint Paul .

Kuv xaav tas txawm yog ho muaj tseeb le koj has ntawd los nyaj yuav tsi rhab pob ntseg npaum mej cov tim US nuav es muaj tej tug naj nub coj luas tej quas puj moog deev hab ca le moog yuav luas tug quas puj nyoog nyoog ntawm luas tug quas yawg le .

Phooj ywg Yaj Thoj , Ua koj tsaug .
Tab sis koj twb tsis tau teb kuv cov lus nug uas kuv tso nag hmo tias " tseeb los cuav ."
Kuv xav kom koj teb thiab pab kho kom raug raws qhov tseeb es thom nej no kuv hais tawm los thiaj li tsis yuam kev ntxiv lawm , tsis li ntawv kuv yuav hais yuam kev tag mus li : 1 . Lub KHHX yog pawg Chaofa ua cov tsim tsa> Tseeb los Cuav ?

2 . KHHX yog tsa nyob rau khej 3> Tseeb los Cuav ?

3 . Lub hom phiaj ntawm KHHX yog tsa los teev hawm Chaofa txoj kev cai dab qhuas tshiab> Tseeb los Cuav ?

4 . Ib tug pej thuam hauv KHHX yog tus Npua Tswb Tshoj> Tseeb los Cuav ?

5 . Tus tswj hwm loj hauv KHHX yog yawg Xib Fwb Lis Txais> Tseeb los Cuav ?

6 . Yawg XF Lis Txais qhia niam ntawv Yaj Soob Lwj tus moj kuab Phaj Hauj/Chaofa/Keeb Keem nyob hauv KHHX> Tseeb los Cuav ?

7 . Ib nyuam feem Hmoob tsawg tsawg uas pawg ntseeg Chaofa thiaj li ntseeg thiab hwm KHHX xwb , hos dua li ntawv Hmoob feem coob yeej tsis nyiam KHHX> Tseeb los Cuav ?

8 . KHHX 2 tug nav loob yog Tooj thiab Maiv Xyo> Tseeb los Cuav ?

9 . Nyob hauv Vinai , Nai maum Vws Xyooj tib leeg thiaj muag KHHX cov cassette yas suab xwb> Tseeb los Cuav ?

10 .
Nai Maum Vws Xyooj yog ib tug member hauv KHHX cia li yuav nws ib tug me yes , nkauj Hmoob Lauj , thaum nws tuaj ua tus thawj coj rau cov tub txhais hluas nyob tom ciam teb> Tseeb los Cuav ?

Yog lawm , ntawm Saub Tswv Yeej ces yawg yeej los muaj pom niam me nyuam tab sis yog yawg muab tso pov tseg tim Nplog teb es khiav los tus kheej ces xam hais tias yawg yog ib tug yawg plam cuab xwb , tsis yog yawg tshuag li koj hais .
Muaj tseeb li koj hais , thaum Tswv Yeej mus pom tus ntxhais ntawv zoo zoo nkauj thiab yawg nyiam heev ces yawg thiaj hais rau PKH nej cov hlob tias tus ntxhais ntawv yog yawg tus tav uas ntuj tso los ua yawg tus poj niam , kom nej cov hlob cia li mus yuav los rau yawg .
Thaum ntawv PKH nej tso xov ( order ) mus rau tus ntxhais ntawv niam txiv tus thawj coj lawm ces niam txiv ua tsi tau tes thiaj li muab tshoob rau Saub Tswv Yeej nej xwb .
Kuv nug koj tias ua li tus ntxhais ntawv thiab Saub Tswv Yeej nkawv puas tau ua nkauj ua nraug sib nyiam - leeg pom leeg qab - sib hlub li teb li chaw es tus ntxhais yeej pom zoo ( muab consent ) rau Saub lawm sib yuav mav ?
NO !
She is only 14 years old .
Raws kev cai Chaofa hauv vaj loog txhua tus Saub nyob tom tsev kheej tsis muaj cai tham hluas nkauj hlo li .
Yog hais li koj hais ces saub Tswv Yeej nkawv yeej tau ua nkauj ua nraug lawm es niam txiv thiaj muab tshoob rau yag laiv puas yog ?
If so , nej cov Chaofa kuj violate nej txoj kev cai teev hawm tom tsev kheej thiab .
If no , Tswv Yeej thiab nej cov Nom kuj yuam yuav tus ntxhais ntawv yam nws tsis muaj kev xaiv ( no human rights ) nws lub neej kiag li .

Oh , ib qho ntxiv thiab , koj puas kam tham rau peb mloog hais txog tus yawg Hmoob Yaj ( kuv yuav tsis hais nws lub npe ) es nej muab kaw qhov taub tsau ntuj ( hoob mwj/dark room ) hauv qab qhov av ntawm ciam teb Nplog/Thaib ntawv ne nej muab tso lawm los yawg yeej cia li ua siab zov lub qhov taub ntawv thaum Thaib tuaj muab nej laij tawm tom ciam teb ?

Sij hawm ntawv mas kuv paub tias nej yuav tau ua li nej txoj cai kav nej cov neeg , tab sis tsam no koj twb tuaj txog rooj teb no lawm , koj puas xav hais tias PKH nej muab ua tau dhau cai zog lawm mav , especially nej twb tsis tau muaj teb muaj chaw lub sij hawv ntawv na .

Please share if you don ' t mind .
If you do , that ' s perfectly OK , too .

And I fully understand your post .

Tij laug Yaj , tej lus no tsis yog kuv lam nyob lam xav hais tso cua li koj hais , tab sis nws yeej muaj tseeb .
Kuv qhov intention tsis yog yuav los destroy koj tus ua hlob thiab nej cov Chaofa lub keeb lub puam , tab sis kuv xav paub qhov tseeb xwb .
Yeeb vim tias peb cov hluas tsis tau muaj ceeb fim khoom ntxheej nrog nej thiab tsis muaj caij nug nej tim ntsej tim muag ces thiaj xav kom qhov muaj tseeb lawm nej yuav tau lees paub , lees pom , lees txhaum , thiab lees kho kom tom ntej no txhob tej yam li ntawv rau Hmoob hais tau nej lawm xwb .
Nej pom xeeb yuav sawv los coj haiv Hmoob , nej rhawv txhua yam txuj ci , txhua yam kev cai lij choj , thiab txhua fab kev ua neej hauv nywj keeb neeg haiv Hmoob , yog nej coj li no xwb ntse yuav vuag tsis tau Hmoob los poog nej xwb .
Yog muab hais tau ntau zog lawm no los thov zam txim pub thiab vim yog xav paub txog nej txoj kev ua Chaofa thiab nej lub neej xwb .

Phabej , Kuv saib koj muab mus hais too personal lawm txawm tej ntawd muaj thiab tsis muaj los tej zaum yawg hlob Colonel Yang Thao yuav tsim lam teb rau hauv no .
Yog phes pais tau no thov nug txog yawg tus kam nroog xwb txhob mus kis txog lawv tej kev yuav pojniam tub se ntawd .
Yog tshua lus dab tsi xav nug yawg hlob ces ntaim kiag tuaj xwb yawg thiaj li yuav teb tau .

Phooj ywg Xejthim , Koj hais yog lus kawg lawm thiab .
Tab sis zoo li yawg hlob Yaj Thoj pheej hais tias peb cov hluas lam tau lam hais lus cua ya xwb , yog li ntawv kuv thiaj yuav tau hais tej yam uas kom ib nyuag ti txha zog seb yawg yuav hais li xwb .
Koj mus nyeem kuv cov lus meb , ua ntej ntawv kuv yeej teb yawg col .
Thao cov lus ncaj nraim taw ntsees rau lub Koom Haum Haum Xeeb hauv yeej Vib Nais xwb tab sis yawg hlog Yaj hais tias kuv cov lus tsis muaj tseeb , kuv tsis paub txog keeb kwm ntawm Chaofa thiab lub KHHX , yog li kuv thiaj rov nug yawg dua ntxiv , tab sis yawg ua cia li keb ub keb no tias tsis muaj sij hawm nrog kuv cav pem .
Yog li ntawv kuv thiaj li tau loo ntxiv kom ib nyuag tob zog seb yawg puas kam los qhia peb paub qhov tseeb xwb vim yawg yog ib tug keeb cag Chaofa .

Ua li kuv twb hais rau phooj ywg Moobsib lawm , peb cov hluas yeej tsis paub txog hlob Yaj lawv tej kev ua kas moos npaum lawv tab sis peb kuj muaj cov neeg ua hauj lwm nrog lawv txij tog txij peg .
Raws li peb tej neeg tham qhia peb mas yeej muaj tej yam uas lawv pawg Chaofa ua tau zoo kawg lawm tab sis kuj muaj teb yam ua rau lawv ua sav tsam lawv loj kawg li thiab , ib yam li cov lus kuv hais nug rau yawg hlob Yaj ntawv .

Phooj ywg Fajkhaum , Zoo lus kawg , kuv los kuj yeej nco tau yawg Lis Txais lawv txoj nkauj li koj hais ntawv thiab .

Hehehehe ...
tsis tau xawb txhua yam os , tsuas yog hais ib nyuag nti txha zog rau yawg col .
Thao xwb .
Tseem tshuav ntau yam yog yawg kam nrog peb tham mam li tham ntxiv los tau .
Kuv ntseeg tias koj yog ib tug paub txog lawv pawg Chaofa no zoo thiab yog muaj tej yam kuv hais tsis raug no ho pab kho rau kom thooj thiab nawj .

Phabej , Nyag qhuas nyag txiv quav kws qaab .
Koj yog ib tug kws ib txwm qhuas koj txiv quav kws qaab zib kawg yuam .
Koj yog tug kws nyam has hab thuam lwm tug heev .
Koj tsuas pum luas tsi zoo xwb , koj yeej tsi pum koj ceb muag le ne .
Koj puas paub tas tug Hmoob Yaj koj has ntawd muaj txim txhum daab tsi ?
Kev ua teb chaws ces yeej muaj kot lab npiaj nrov nreeg txha ua tau ib pawg tub rog tawv txhaav .
Leej twg hla dhau txuj cai lawm ces yeej tsim nyog yuav tau raug txim .
Nyob teb chaws Meskas tub tsi muaj tsuv rog los tseem muaj nkuaj kaw tuab neeg phem ntau le ntau , muaj neeg raug txim coob le coob .
Leej twg phaav cej caws lawm ces ntxab yuav tsum tais teg xwb las as .
Tug Hmoob Yaj kws koj has ntawd tej zag tub yog koj kag los tsis paub lauv .
Nwg txuj kev txhum muaj ob nqais : 1 - Nwg nyag neeg muag ( Human Trafficking ), 2 - Nwg txhom deev tub rog quas puj .
Tug quas puj kws nwg txhom deev ntawd tseem yog NKAUJ HMOOB YAJ hab laiv .
Tug quas puj Hmoob Yaj tsis txaus sab rua tug yawg Hmoob Yaj ntawd vim muab nwg khoo txhom deev .
Kuv nug koj saib , yog koj ua tug thawj coj nua koj yuav txav txim le caag txha zoo pej xeem sab ; zoo tug quas puj nkauj Hmoob Yaj hab nwg tug quas yawg sab ne ?
Kuv paab koj txaaj muag kawg vim koj moog txhawb cov neeg phem nkaus xwb ; koj yeej tsi paub tug neeg zoo le ?
Kuv paab tu sab vim nkim koj lub sij hawm tuaj kawm txuj ci teb chaws Meskas es tsuas txawj ntse lug rhuav tug tuab neeg zoo nkaus xwb yuas !

Phooj ywg Yaj Thoj , Ua koj tsaug uas tseem lauj sij hawm tuaj teb kuv cov lus , xav tias koj tus ua hlob yuav coj lub hlob xwb no .
Hmmmm ...
koj cov lus hais tau muaj zog kawg li , tsis xav tias koj yuav kam los qhia peb txog yawg Hmoob Yaj ntawv cov teeb meem kiag li no .
Koj cov lus los teb kuv no yog qhov kuv xav xav hnov ntag , ua tsaug ntau .

Hais txog yawm Hmoob Yaj no , nws muaj fab phem thiab fab zoo : Fab phem , yeej muaj tseeb li koj hais , tus yawg Hmoob Yaj no yeej tau ua ntau yam phem li koj hais ( kuv los yeej nrog koj lees paub lees pom tib yam nkaus ).
Tab sis nws txoj kev khwv noj khwv haus yeej yog ua luam neeg thiab ua luam yeeb xwb .
Ua ntej nws tuaj zwm rau nej Chaofa , nws twb mag ntes thiab mag kaw rau Vinai , hmoov zoo lawv cov phooj ywg raug txim 6 7 leej ho tsoo tau lub nkauj kaw neeg hauv ntawm khej 1 ntug hoos maum tawg ces lawv thiaj li khiav tuaj nrog nej ua chaofa rau tom ciam teb .
Kuv nug koj tias yawg PKH nej cov coj twb yeej paub tias yawg Hmoob Yaj no yog ib tug neeg muaj paj vav tsis zoo , neeg txim neeg thuv , ua cas nej tseem txais yawg los peeb zeej rau nej mav ?
Why ?
Qhov 2 , thaum nej txais nws los ua hauj lwm , nej puas muaj nyiaj hnub nyiaj hli rau nws noj ma ?
Yes or No ?

Fab zoo , kuv xav tias tus yawg Hmoob Yaj no kuj cawm tau ntau leej ntau tus txawm tsis txog txhiab tus los yuav txog pua tus neeg Hmoob dim siav ciaj thiab tau tuaj ua lub leej vam meej nyob rooj teb no lawm .

Koj nug kuv tias yog kuv no kuv yuav ua li cas rau Yawg Hmoob Yaj los sis cov neeg phem li yawg ?
Kuv teb koj hais tias , kuv tsis yog ib tug neeg ua kas moos muaj ib pab ib pawg li nej ces kuv tsim tsis muaj ib txoj cai los txiav txim rau cov neeg phem li yawm Hmobo Yaj ntawv .
Kuv nyob lub teb chaws twg , kuv cia li lub teb chaws ntawv txoj cai kav kuv xwb .
Kuv tsis khav theeb li nej cov ua kas moos es muaj teb chaws tsis muaj los twb khav tias muaj kauv maim lawm .
Piv txwv , nej lub teb chaws pem nkuaj nees dav li 100 kis lus mev xwb ( 50klm yog av Thaib , rau pej xeem nyob hos 50klm yog av Nplog , rau tub rog nyob ) es nej twb tsim tsa muaj txhua yam kauv maim - qib qis mus txog rau qib siab - los kav nej cov neeg hauv nkuaj nees teb chaws .
Kuv xav hais tias zoo li nej khwb kav ( depend ) rau Thai ntau dua , yog kuv yog nej ces , kuv kawg muab cov neeg phem no cob rau nom tswv Thaib txiav txim xwb ; seb yog li kuv hais tiag txog thaum kawg nej end up los zwm ua pej xeem Thaib tag tus , including yawg PKH thiab koj tus kheej .

Ziag no ho tig mus hais txog nej txoj kev cai lij choj uas nej siv tswj nej pawg Chaofa .
Kuv nug koj tias ua cas nej twb muaj nej txoj kauv maim ntug ntoob tsis muaj leej twg hla dhau , ua cas cov neeg phem uas koom tes nrog yawg Hmoob Yaj ntawv nej ho tsis muab ntes kaw qhov taub tsaus ntuj ( hoob mwj ) nrog yawg mav .
Cov neeg phem nrog nej nyob teb chaws nkuaj nees tsis yog yawg ib leeg xwb , nws muaj coob heev li , especially cov ua luam neeg thiab luam yeeb .
Tej ntawv ces twm hais tias nej muab tsis tau tes li yawg Hmoob Yaj ces yuav hais tsis tau li cas .
Tab sis zoo li yawg Muas Nyiaj Looj ne , ua cas nej ho tsis siv tib tug kauv maim muab yawg kaw hoob mwj li yawg Hmoob Yaj ?
Muas Nyiaj Looj twb tsis yog nyiag pej xeem thiab muag mos txwv riam phom li yawg Hmoob Yaj nav , MYL li nyiag kiag nej ib tog peeb zeej nrog pej xeem thiab sawb lawj kiag nej ib nrab riam phom lawm ntag laiv , ua cas nej ho hais tsis tau yawg quav ci noj .
Txog kawg nej kov tsis yeej MNL , nej ho muab yawg cob rau kauv maim Thaib ma ?
Thaum nom tswv Thaib muab yawg ntes kaw ( tsis yog kawv hoob mwj ), yawg thov thov Luam Phaub tso yawg , luam phaub tuaj thov yawg PKH nej nej cia li muab yawg tso dawb dawb .
Yog yuav hais qhov tseeb yawg MYL lub txim tseem loj tshaj yawg Hmoob Yaj lub nav .

Koj hais , yog coj li no coj no , puas yog saib dej ua ntus saib ua phlu mav ?
Tus noj taus hais taus ces nej tsis kam kov , hos tus tub rog tub ruag ces nej yuav ua li cas los tau .
Piv txwv , nej txoj kauv maim twb khoo tsis tau cov neeg paub tab li Nyiaj Looj thiab Xaiv Phiab Yaj lawv cov no .
Qhov no kuv hais tias twb tsis tau muaj teb chaws los twb siv kauv maim ua ntej lawm ces yog qhov no xwb .

Tij laug Yaj Thoj , tuaj sib cav li no xwb koj tus ua hlob txhob maj npau taws thiab chim siab es txawm siv hais tias peb cov hluas yog neeg phem " mus txhob cov neeg phem " thiab los " rhuav tus neeg zoo " xwb .
Ua li tej laus hais , xyov dej tseem yuav ntws tog twg , zoov tseem yuav ntsuab ces twg twb tsis tau paub nav .
Tsis yog Lao Family/Neohom tos tau koj tuaj rau rooj teb no lawm es koj mus xyuas tau yawg Charlie lawv qhabnab es koj thiaj li nyiam muab peb cov hluas liam ua neeg phem thiab los cas ...
hehehehe ...
j/k .
