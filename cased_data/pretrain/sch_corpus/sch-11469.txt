......................................... Txhob tu siab , qhov ua tijlaug Yaj Tuam Thoj
tuag , qhov uas tus kwv Lauj Tsab Thoj lawv raug kaws cia ua ib lesson
rau peb kawm .  Luag hais tias txuag zam ces zam tshiab , txuag siav ces
siav ntev , ua tiag tuag tiag ua tiag mag tiag .
Victor Yang
Hmmm .... LTT ho muaj dabtsi connect nrog YTT thiab maj ?
Kav tsij tham tuaj kuv mam ua tib zoo txheem kawjtsaim mloog nawb .
TseemYeej .

Tus kwv Victor Yang ,
Tos kuv ho hais npaum li ntawd los ,  vim tias peb cov thawj Chaofa
raug tua tuag no tsis muaj ib tug twg yog nplog liab tua li , cov thawj
no tuag tus twg puav leej yog neohom xaaj kom tua tus twg ces lawv tua
tus ntawd , vim li no Yaj Tuam Thoj thiaj raug neohom qkab siab xaaj
rau qhab me xws li Vaj Thaiv me qig taub nyob thaib teb xaj rau Moua
Tuam thawj lawv mus nrog rau YTT cov xov nom uas qis dua YTT muab YTT
ob txiv tub tua li kuv twb hais dhau los lawm , tsis tas li xwb thaum
tua YTT ob txiv tub tom hav zoov chaw sib tim tas lawm tseem los muab
YTT tus tub hlob tom tsev tua ntxiv thiab ua rau lawv peb txiv tub
tuag tas nrho rau tib lub caij nyoog ntawd . Nyob li Yang Lue ces yog
tsis muaj hmoo ces Vaj Ntxiag Xaj Lor Pao Kwm mus tua ces yeej tua tau
yawg tuag lawm ntxov , tej teeb meem kev tuag no , Yog nplog tua mas kuv
tsis hais tab sis yog neohom tua tiag , kuv thiaj muab los hais kom
Hmoob nyob ntiaj teb paub txog pab neeg siab phem xav noj kheej ntawd .
YTK

Uncle Tseem Yeej ;
Yaj Tuam Thoj thiab Lauj Tsab Thoj nkawd yog kwvtij , thiab puas leej
yog Hmoob Thoj Sam Luang .  Nej cov tub txawg tub ntse cov nom cov tswv
khiav tag tuaj lawm , peb cov txom txom nyem thiab cov ruam poob rau
tom qab , 12 , 000 tug chao Fa nyob sab Vang Vieng es kuv muaj 18 xyoo
xwb tseem tau served tus Chief of Intelligence , Yaj Tuam Thoj served
tus chief of Operation rau xyoo 1978 , rog nyhav qhov twg wb mus qhov
ntawd . January 1979 tom qab kuv rov qab Thaibteb los tau ib hli kuv
mam ua tus teev ntawv hloov Nom Leej Xyooj .
Kuv yog tus huam nab team hloov Nom Leej , thaum hla dhau dej Najkhoom
xwb kuv muab xov tooj pov tseg , vim kuv ntseeg hais tias kam tebchaws
100% tsis muaj .  Uncle Tseem Yeej tej zaum koj tseem nco July 19 , 1977
Nplog thiab Nyablaj cog lus sib pab 25 xyoo , thaum ntawd Soviet xa tau
12 lub Mig - 21 tua rau Vientiane , 60 , 000 tus tubrog Nyablaj tua rau
hauv Nplog . Kuv pom kiag ntawm qhov muag vim kuv yog tus Chief of
Intelligence , kuv yog tus mus thaij duab thiab muab xov rau Thaib
( Center 33 ), ib hnub twb peb tiv tauj Thaib 2 zaug , cov information
sab Thaibteb , Nplogteb kuv yog tus xub paub tshaj ua ntej Yaj Thoob ,
Yaj Tuam Thoj , Lis Yeej thiab Tojxeem Npliaj Suav lawv .
Tijlaug Yaj Tshaj Koob .
Cov thawj Chao Fa raug tua koj hais yog lawm .  Chim kuv siab tshaj mas
yog Maj . Xeeb Xyooj .  Maj . Xeeb Xyooj thiab Yaj Thoob ua haujlwm rau
B . K . 33 ( Center 33 ).  Thaum Nom Leej peb tuaj txog Thaibteb , Maj . Xeeb
Xyooj lawv rov tuaj txog , kuv tau nrog Maj . Xeeb Xyooj lawv ua ke Nong
Khai los rau Vinai thiab mus rau Oudone , Maj . Xeeb Xyooj mam rov mus
Nplog teb lawm thiab raug tua tuag .  Yuav nrhiav ib cov neeg mob siab
rau lub teb lub chaws li Yaj Tuam Thoj , Maj . Xeeb Xyooj lawv tsis muaj
lawm .
Hmoob tseem tsis tau sib hlub txhob tham txog kev yuav ua teb ua
chaws , ua los yuav muaj 2 tug yeebncuab ces kav tsij npaj yus lub neej
kom pojniam menyuam muaj noj muaj hau .  Tsam yus poob qab raws tsis
tau luag .
Victor Yang

Kwv Victor ,
Hais txog Hmoob cov neeg tawv thiab muaj peev xeem muab lub neej txoj
sia coj los tuav Hmoob lub neej raug kev txom nyem li Major Xeeb xyooj
thiab lwm tus uas kuv tau hais dhau los lawm ntawd mas muaj tsawg ,
qhov Xeeb Xyooj tau raug tua tuag ntawd los yog los ntawm tib pab
neohom ua tus tua tib yam nkaus koj yeej paub zoo , lub caij ntawd
neohom mas muaj zog ntawm nws tus kheej lub npe kawg , tab sis lub npe
neohom ntawd tsis muaj zog raug peb haiv Hmoob , lub npe muaj zog rau
peb haiv Hmoob yog Chaofa . Chaofa yog ib lub poov xab uas sawv los
nres Hmoob txoj cai kev txom nyem uas raug nplog liab txoj kev ntxub
ntxaug tua Hmoob . Neohom yog sawv los daws tso haiv neeg nplog pab tib
kas , Xeeb Xyooj yog ib tug neeg muaj peev xwm ntawm cov pab tib kas
neohom , tus thawj coj siab kawg neohom yog ib tus neeg ib txwm muab
qhov ntsej ua hauj lwm , tsis muab qhov muag ua hauj lwm , ces cov xov
nom me qhab qis uas nws ntseeg los hais li cas cas ces nws yuav li
lawv hais , rau qhov tias cov xov nom tus twg los xav txeeb yuav ntsej
muag thiab ua tus loj , lub caij ntawd Vaj Npis T28 yog tus uas Vp lawv
cov neohom ntseeg tau tias yog tus uas yuav ua tau hauj lwm tseem ceeb
tshaj Xeej Xyooj thiab Vp saib dej ua ntu saib neeg ua plhu ces , Xeeb
Xyooj thiaj raug tua los ntawm tib pab pab tib kas neohom , raws li
muab soj ntsuam tus neeg tas zwm txwv txhua tus mas , thaum nws tus
kheej tag zwm txwv lawm ces , kev ua dej num yam twg los twb yog ua tau
qhov cuav ntau , tus neeg ua tseeb hais tiag mas nws tsis ntseeg , nws
mus ntseeg tus neeg dag ua tsis tau xwb .
Lub caij Xeeb Xyooj raug tua tuag ntawd txhua txhua pab neeg tauj xub ,
tsis hais Chaofa thiab cov pab tib kas neohom tas nrho txua pab pawg
puav leej ua hauj lwm rau GVP tas nrho . tab sis GVP mloog cov nws
nyiam nkaus , dhau cov nws tsis nyiam lawm ces txawm yuav ua dej num
tau zoo hais tseeb npaum cas los VP tsis quav ntsej , tus neeg nws
ntseeg hais li cas VP yuav li ntawd , es thiaj muab cov neeg siab tawv
ua tau hauj lwm li Xeeb Xyooj , Yaj Tuam Thoj tua tas , thaum cov neeg
siab tawv ua tau hauj lwm raug tua tuag tag lawm , tshuav cov neeg dag
tais caus ua tsis tau hauj lwm , tuaj ntawm ntug mekong river  dag tias
nws mas nim nyob qhov ub qhov no puag tim plawv zoov hauv nplog teb
mas nim tsa tsis tau taub hau li nyab laj mas nyob ze kawg hais li ub
li no dag los cia li ntseeg , tus neeg dag ib txwm yeej ntseeg cov neeg
dag . Thaum peb tseem nyob looj ceeb Col Ntxoov Tswb Yaj tus Kwv Major
Nom NPis Yaj yog ib tug neeg dab dag mas VP nyiam yawg kawg tab sis
qhov tseeb ces yog Nom Npis Dag , Nom Npe ya nyooj hoom xib paub maim
ces dag tias ntsaum liab mas nim coob npaum ub npaum no rau qhov ub
qhov no , ces VP cov tub tsavT28 nim mus tua tej qhov uas twb tsis muaj
ib tug nyuag nyab laj li lam pov Bom qhuav . sawv daws sim xav saib seb
pos yog ntseeg cov neeg dag li hais no .
Hais txog Yaj Tuam Thoj lub ntees plig , tau muab ua kev cai tso plig
dov kauj vab peb hnub , 6 hli 25 , 26 , 27 muab soj ntsuam los txog Hmoob
kuj yog ua tau yam ua tsis paub txaj qhov muag . rau qhov luag cov neeg
uas muaj teb chaws muaj kev cai tswj kav coj zoo , mas luag tsis ua li
Hmoob ua .
Yaj Tuam Thoj lub ntees plig no kuj tau caw GVP tuaj koom nrog rau
tsev neeg yeej ncuab lub kua muag , tab sis GVP tsis kam tuaj hais lus
tu tias tsis tuaj , tsev neeg yeej ncuab tau nug hais tias yog li Yaj
Tuam Thoj tuag no yog tuag rau hav tsov rog saib luag yog tus ua niam
ua txiv luag yuav hais li cas , ces GVP hais tias hais txog qhov ntawd
ces cia GVP li xyeem npe muab ib qib theem ntxiv rau Yaj Tuam Thoj ua
zaum kawg .
Lub Caij Yaj Tuam Thoj tseem muaj txoj sia nyob yawg tiv nyiaj txheem
kev txom nyem rhawv haiv rau Hmoob tau 30 tawm lub xyoo Yaj Tuam Thoj
ib txwm yeej nrog GVP pab neohom ,  GVP tau muab yawg YTT tsa
" Lieutenant General Yang Toua Thao ." Ces thaum lub ntees plig no tau
muab nce ib qib mus ua " General Yang Toua Thao ,"
Yaj Tuam Thoj lub ntees plig no , Major General Vang Pao , tsis tuaj
koom , nws tau tso Major Cher Cha Vang ua tus tuaj sawv ces Major GVP ,
tuaj chob ib xab ntxiv ua General Yang Toua Thao , cov nom thiab koom
haum tuaj koom ntawd kuv yuav tsis hais kom txhua tab sis kuv yuav
piav txog cov uas lawv hu tias nom tswv Loj no ces muaj Col Lee Teng ,
Major Cher Cha Vang , thiab General Hav Nyom Paj Mab Thoj ...... thiab
coob tus tuaj koom . Lub xab General uas coj tuaj chob rau Yaj Tuam
Thoj ntawd mas Xeeb Thoj thiab nws txiv Ntsuab Vws Thoj ntawd tau nrho
nyiaj los them $160 dollars nrog rau GVP cev rig tsho tuag li hnav
ntawd yog $900 dollars  Total  $900+160= $1160 dollars , tej kev coj ua
li no mas tsuas pom Hmoob cov coj thiaj ua tau tej yam zoo li no , tus
neeg yog yus pab neohom tua , cev ris tsho hnub qub yog pab neeg tua
tau nyiaj , tus neeg tuag tuag dawb tuag do tsis muaj txiaj ntsim qab
hau dab tsis tsuas tau tus tuag txoj kev tuag nkaus xwb . Tsis tas li
tseem muaj nyuj nom tua , tseem muaj kev rub ib lub rooj ua rooj nom
caw cov nom hav nyom los zaum , muaj txiv hmab txiv ntoo qaij hno tiam
lawv , yog ua li cas lawm es nim no Hmoob txoj kev nom kev tswv , kev
tsa koom haum tej ntawd , yog tsa los ua nom , ua koom haum rau hauv
tsev mob tsev tuag lawm xwb , qhov no puas yog cem cem cov Saub tias
vwm no es nim no yus Vwm lawm yus tsis paub ces yog tej no lawm los
cas . Ib lub ntees tuag twg kuj yuav tsum muaj cov koom haum tuaj ua
kev cai muab paj ntoo , tsev xyom cuab los sis tsev yeej ncuab yuav tau
tos txais lav npaum li lav Fuab Tais tuaj qhib kev noj kev haus nraum
paj nkaum duas ua kev lom zem . Hmoob twb tsis paub tias qhov ntawd yog
kev tu siab kev txom nyem quaj ntsuag .
Hmoob ib feem ntau hais tias tus neeg hlub Hmoob mas yuav tsum ua luam
rau tej pej xeem , muag pej xeem Hmoob noj li tej no mas thiaj yog tus
thawj coj uas txawj hlub Hmoob tiag tiag . Nej ho tig rov los ntsia peb
Hmoob cov coj , tsis xav kom Hmoob muaj liaj ia teb chaws uas Hmoob
tug , tab sis ho xav xav ua fuab tais , kom tau tsa nom tsa tswv Hmoob ,
peb muab xav rau qhov hais tias neeg tsis muaj teb chaws li peb Hmoob ,
ib txwm nyob hauv qab luag lwm haiv neeg kev tswh hwm tas mus li , tab
sis ho tsa nom tsa tswv hauv qab rooj tas mus li thaib , tsa tsis nce
rau luag tus tseem fwv kav tswj teb chaws ua yus nrog nyob ntawd , tej
li no puas yog vwm lawm .
Yaj Tuam Thoj lub ntees plig zaum no , Yaj Tuam txiv yuav kom pua ntau
rau cov nom tswv tuaj chob xab ntawd , Xeeb Thoj tias cia tos me ntsi
tso mam pua ntau rau , Xeeb lawm tseem tsis pua ntau ces cov Nom hav
nyom cia li tuaj zom zaws tuaj lawm , lawv tuaj zaum tas rau pem lawv
lub rooj tuag nom tas , Xeeb Thoj tseem txhos caug nram qhov roj txais
tos cov neeg ua hauv qhua tuaj , Xeeb Tiv tau los pem cov nom hav nyom
los yws yws xeeb nram no tias , saib meb nej cov hluas tsis mloog kuv
hais ziag no cov nom tswv Col Lee Teng lawv tuaj tas lawm tsis tau pua
ntaub tiag los pob , Xeeb Thoj tau teb tias tsis txhob yws ntau ntau ,
dhau mus lawm ces cia li tsis txob hais lawm hais li . Peb sim ntsia
tej no saib maj kev pua ntaub mas yog Fuab tais tuag pauj , los yog
Fuab Tais tuaj saib rau txoj kev uas tseem muaj txoj sia nyob mas
thiaj pua ntaub rau Fuab tais taug , ua Hmoob es es ua tsis muaj paus
tsis muaj ntsis lawm tiag tiag li . tsis paub lub qib duas ua li luag
lwm haiv neeg . Peb cov me nyuam yaus pab nej cov thawj coj nom tswv
txaj qhov muag kawg .
YTK

Kwv Victor Yang ,
Hais txog cov thawj coj Hmoob uas koj tau teev tseg los saum no , txhua
yam kev kawm samana yeej muaj tseeb li koj hais ntag Hmoob thaij sawv
tauj xub nplog liab los txog rau niaj hnub nim no , los tseem muaj ntau
tus Hmoob hais tias yog Hmoob nyiam ua nrog thiab xav tua nplog no ,
tab sis qhov tseeb ces nplog yog tus uas xub ua phem rau Hmoob ua
ntej , Hmoob yog ib hom neeg tiv taiv thaum muaj neej tuaj ua phem rau
Hmoob , ces Hmoob tsis ua los nyob tsis tau lawm ces Hmoob li ua thaum
ntawd .
Peb kwv tij Hmoob txhua tus yuav tau paub txog qhov uas tus kwv Victor
Yang hais los no muaj tseeb tsis yog lam hais nplog liab tus cujpwm
coj li no thiaj muaj Chaofa zoo li peb cov uas coob leej hais tias yog
neeg ruam thiaj sawv Chaofa , yus txawm tsis xav sawv tauj xub los kawg
yeej yuav tau sawv tiv thaiv txoj sia , kom muaj txoj sia nrog poj tub
se nyob , tiv thaiv poj tub se tau 30 xyoo ntau los tseem raug tua los
ntawd tus neeg uas Hmoob ciab siab tshaj rau nws . Tej keeb kwm no
Hmoob yuav tau muab sau ua keeb kwm cia kom tsis txhob ploj , kom Hmoob
tej xeeb ntxwv tau kawv neeg lub tswv 8 phem , thiab zoo ua ke .
YTK

Nyobzoo Victor Yang & YTK ,
Okayed ... Hais txog qhov YTT nrog yawg loj sib cav ces , kuv totaub lawm
laud . Tos lawm nim tham zomzaws tias , cov thoj hais rau yawg loj tias
yog yawg loj tseem xav ua tus thawj thiab no ces cia li tawm plaws
tuaj ntaus thawj hlo , hos yog yuav tso tseg , txawm hais tseeb , lawv
cov thoj yuav sawv los coj , yog tau noj , lawv yuav noj kheej ntag . Yog
li mas , keeb neb lus lawm laud . Li ntawd es twb mob - b lawm los , yawg
loj thiaj ua tiag nkag tuaj rau meskas txhom no nev . Txhais tau tias ;
lawv qhov operation popcorn tsim los twv cov hmong congress ( Chaofa )
xwb , vim pab no tham tias UN tso cai rau lawv tsim ib daim hmoob map
lawm . Thaum cov hmongcongress tau nkaus lawv daim ntawv tso cai xwb
ces phom twb nrov nqajto tim nplog teb lawm no . Favnim kawg yom ?
Tseeb kawg , cov tub txawg ntxhais ntse khiav tuaj tag lawm . Tabsis kuv
kuj tseem nyob txog xyoo 79 mam tuaj thiab . Qhov reason pheej nyob nte
mas nws xav tias ; cov Cobfab feem coob tawm tom havzoov los tsis muaj
chaws ntsaub , thiaj txiavtxim siab nyob , tsawg kawg nkaus , yog yus uv
nyob , yuav ua chaw sov siab rau lawv . Niaj hnub no , muaj cov kawm tau
qib siab coob leej ntau tus .
Leejtwg yuav hais cas los puam chawj , kuv ntseeg tias ; yam yus zoo
siab hlo pab dawb paug lawm , txawm nkim sijhawm npaum twg los ntuj
yeej ntxiv rau yus xwb . Yog li , txawm kuv yuav poobqab ntau xyoo los
cav tsis lig rau kuv lub neej qhov twg .
Zoo kawg qhov koj tseem feeb meej , yog tsis li ces koj twb nrog kuv
tus phoojywg Hawj Dee ua ke lawm . Thaum kuv yuav tuaj txawv tebchaws ,
kuv yeej yaum kom nws tuaj , tabsis nws tsis kam , nws thiaj piam sij li
peb hnov no lawm .
Nej tej hauj lwm qabrooj kubxaj no , yog nej ua raws Thaib qhov
" Yuthasard Samlong/Back Up Strategy " xwb .  Koj ua tib zoo saib : Yog
vim li cas , Thaib thiaj pub muaj refugee camp
Vinai ? The answer is ; vim NyabLaj tuaj nyob sab Ban Don txog 60k tus
li koj hais puas yog ? Yog vim li cas , thiaj muaj lub camp NongKhai ?
vim Vientiane nyob sab tid xwb thiab . Yog vim li cas thiaj muaj Ubone
camp ? vim Champasack nyob sab tid thiab . Yog Thaib thiab Nplog hais
tsis haum es muaj kam sib ntaus sib tua ces luag xub muab cov neeg
thojnam no los tuag tam luag lub tebchaws ua ntej tso . Tabsis , zoo rau
Thaib thiab Nplog hais haum , communist expansion has been stopped , the
domino effect seemed to fall backward , ces nej tej khookas thiaj
ntsiag tag li lawm xwb .
Conclusion :
35 xyoos dhau los , muab rov los ua tib zoo saib ; cov uas sijpheej nrog
luag ua tej hauj lwm qabrooj no ces yog ua tsov tshaib tsov tsau thiab
haj tseem nrog luag phav siav tuag xwb . Tsam puav , ntsiag moo to lawm
ces , muaj tsis muaj los lam tso lub nyuag moo kom tsw yuav thooj paus
tsis thooj , yuav thooj quav tsis thooj , kom sawvdaws cia siab . Thaum
muaj kev cia siab lawm ces hov ntshai tsam ib tug yeej ib tug ces ho
rov sib kem hlab pas tuag tag li lawm Hahaha .... Tej no , vim sawvdaws
tsis paub khwv lwm yam , tsuas pom tib txog kev ua nom ua tswv xwb
thiaj yuav tau noj tau haus . Yog li , tabtxawm paub tias ; txoj kev no
tascaij tasnyoog , tsis muaj lawm los , lam laug tos seb lub tebchaws
pos muaj tsov muaj rog .
Nim no yog ntuj tshiab lawm , txhob ua neej pheej hmoo li no lawm mog ,
sawvdaws yuav tsum muab tej yam no tso tseg , peb yuav tsum nrhiav kev
tshiab taug , ib tug txhob laug ib tug sijhawm lawm . Kuv muaj ib tug
employee ua yog cov neeg thojnam , nyuam qhuav tuaj tebchaws Bhutan
tuaj tsis ntev no . Nws kuj hais tias nyob tim ub , nws yog ib tug coj
thiab , tabsis tuaj tshiab tuaj lig ces lam ua minimum wage tso . Peb
yuav tsum xav tias , neeg thojnam tuaj tebchaws no , phaum tag phaum
tuaj , cov tuaj tom qab tabsis twb vam meej ua peb ntej lawm los muaj
coob lawm nawb . Tib yam li cov ukranians , lawm tuaj xyoo 92 xwb ,
tabsis nim no lawv dhau peb lawm ntau . Yog vim li cas ? Puas yog vim lo
lus " Xav muajteb muajchaw "? Lolus no lam muab los hais ua chaw ntseeg
xwb , qhov tseeb tiag yog dagnoj daghaus xwb ne .
Sibntsib dua ,
TseemYeej .

Tug kwv Victor ,
Ua le Yaj Tuam Thoj lub npe thaum ntawd yeej hu ua Yaj Tuam Thoj no
lawm los yog nws tis tom qab no xwb ? Hos Muas Tuam Thawj lub ne ?
Originally ho hu li cas ?
Ua tsaug rau koj cov lus saum toj no .
ms

ua tsaug , ytk ..
ms

YTK ,
Chim nuav kuv mam le paub meej tas koj laam ua kauv zais neev xwb koj
tsis yog cov caiv plawv sav yuam , hahaha !!! Koj mas ntxim le tub yog
ib tug tuab neeg kuv paub zoo zoo kawg le , tej zaag txawm tsis dlawb
los yuav txheeb hab ntaag . Le caag los koj has txug zaaj nuav mas koj
khub los has tau chaws nplo dlhos dlhawg lawm ntaag lauv , thov tsaa
ntiv teg xoo rua koj zaag nuav nawj .  Kuv yeej kuv has rua mej yaav
thau lawm tas neohom tsis yog ib lub koom hum zoo rua Moob but nwg yog
the biggest enemy rua coob paab pawg . Glad tas kuv tsis yog tuab leeg
txhaaj le pum le hov hab tau raug puab caum txuv txuj sa le hov lawm
xwb .  Mej txhob txhawj lub huv paug tub ze ze qhov yuav nkuj , yam le
lub nub tub lab pliv dlai npoo ntuj puag tim qaab ntug lawm xwb soon
or later nwg yuav tau moog ntsib cov tuab neeg puab muab tua lawm rua
ib hoob . Thaum hov cas puab  mam le sis dlu . YTK , koj yim meem muab
tej zaaj kev lim ham duj thuj nuav coj lug nthuav rua cov hluas pum
hab paub .