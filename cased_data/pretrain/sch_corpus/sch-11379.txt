Kwvtij Hmoob sawvdaws , Nej pab tawm tswvyim txog Hmoob li teebmeem raug luag tua tsis tuqab seb .

1 . Hmoob tau cai Hmoob puas ua ?

2 . Hmoob tsis ua los luag tsis tseg Hmoob Hmoob yuav ua li cas ?

3 . Hmoob ua thiab tsis ua los luag yuav tua kom Hmoob swb thiab tunoob Hmoob yuav xaiv txoj kev twg ?

4 . Hmoob puas xav tias yav tom ntej ( future ) Hmoob yuav dai luag qhab tse tas ibtxhis los yog Hmoob yuav tsum muaj Hmoob li tsev nyob ?

5 . Tej laus hais tias " ntaus hlau ces ntaus thaum hlau tseem liab ", yog peb Hmoob muaj lub zeem muag yuav ua ib hnub xwb cas ho tsis ua thaum yus haiv neeg Hmoob tseem muaj plaub ntug tsis tau daws .

Uatsaug sawvdaws X Z Nyob zoo me kwv xav zoo , Koj txhob txhawj kiag os .
Thaum Hmoob tuag yuav tus noob ces Vaj Hmoob yeej sawv los pab li yawg Mose tus Vaj tswv xwb los mas .
Tas sim no cov phem tseem coob heev es cia kom lawm tuag tag tso Vaj Hmoob mas los pab no Thaum koj pom peb Hmoob qhuaj qhov muag ntsav tawm lawm ces , thaum ntawd zex rau peb tus vaj Hmoob yuav sawv los lawm nawb .
Yeej meem ua siab ntev tos tiag thiaj yuav pom os .
Hmoob tsis sib koom los coj ib tug dab ces txog thaum kawg yuav raug luag tsuj li tus nab .
Hmoob tsis pab Hmoob ces Hmoob yuav tuag tu noob .
Hmoob sib cais ces Hmoob tsi muaj huab tais .

Txhua yam yus yuav tau noj thiab tau hnav los yeej yuav los ntawd yus lub zog khwv thiaj yuav tau .
Hnub no nej pom luag tau noj zoo thiab hnav zoo lawm ces nej Hmoob cia li tag kev cia siab thiab zoo siab los zaum zov luag kaum liaj kaum teb lawm xwb .
Nej tsis pom thaum luag khwv seb luag khwv npaum li cas luag thiaj li tau .
Yog peb Hmoob phom txojkev khwv no lawm ces tig rov los sib pab yeej yuav muaj ib hnub peb yuav muaj vajtse nrog luag nyob .

Npawg Chia , Koj sim xav seb puas yog .
Kuv tuaj hauv no mas pom tej tswvyim thiab ncaujlus pojniam thiab txivneej ntau tshajplaws .
Thaum tham txog Hmoob li teebmeem uas tsis tau kev nkaum siav mas sawvdaws yeej tsis xib li es yog ua cas lawm ne ?
Thaum twg peb thiaj li mam paub tig peb tej hlwb los caum neeg ntiajteb li kev ua neej ?

Peb zoo li cov tsiaj uas raug luag muab xov lawm ces yeej tsis xam txog txoj kev tawm li .
Tej hlwb ces sib tw tham lus xaiv tas ibsim neej xwb .
Tsis pom luag caij rawv yus nruabqaum es yuav tawm tswvyim los nrhiav kev dim .
Kuv lam xav tias sawvdaws tej kev ntse yuav nkim dawb .
Txawj tham thiab qhia npaum twg los yeej tsis muaj kev taug .

Xav kom Vaj Hmoob los nqa peb xwb es puas tau muaj ib haiv neeg uas Vaj Hmoob ev lawv mus rau qhov chaw lawv xav mus txog ne ?

X Z Npawg hais txog Hmoob txoj kev sib pab li koj piav no ces ntshe yuav yog tsawg kawg nkaus nawb .....
Hmoob sib hlub thaum muaj ib tug tuag kiag lawm mas nim tuaj puv tsev nkaus hos tus yuav pab dab tsi los nim pab zoj zeeg .
Tiam sis thaum sawv daws tseem ciaj sia nyob koj hais kuv nrov thawv , kuv hais koj nrov npawj so too many Chief nyob rau hauv Hmoob lub neej ...
Es ntshe tiam no ces npau suav yuav tseeb dua lawm os npawg awd ....!

Ua li qhov topic kuv post tias Hmoob tuaj mekas tau 35 lub xyoo Hmoob ua tau dab tsi rau Hmoob .......
Koj twb read koj yeej paub tias zoo li cas lawm mas ......

yawglaus , Kuv tsis kaj siab li os nawb , vim Hmoob cia li qaug luag ntxias thiab ywj luag siv li lawm , txawm tus kawm qeb siab thiab cov paub tab los poob qhov tas nyias cia li lees tawm dej txiag tus kheej li lawm .
Xyov yog tim li cas es sawvdaws tsis paub ntshaw lub neej Hmoob li .
Txawj tham tias muaj chaw tim qhov txhia chaw , zais txuj zais siav thiab ntau ntau yam tsis paub tham .

Tus uas muaj hnub nyoog twb xav ntxiv ntawv noj haus kom nyob ntev , tus uas raug txim twb xav tso kom dim .
Xav paub tias ua cas peb nyob taus hauv luag qab tswj hwm es peb ho nyob tsis taus hauv peb Hmoob li qab tswjhwm .

Nej cov uas muaj zoo tswvyim cas tsis tuaj coj peb tham txog Hmoob txoj hau kev tom ntej ne ?
Yawglaus , koj pab kuv tham thiaj seb wb puas yaum tau ib txhia kwvtij los plhis ua tus tseem Hmoob .

X Z Cov phoojywg , Nej ibtxhia tseem tsis tau ready yuav los lees txais tau peb cov lus criticisms .
Yog hnub twg peb tseem tsis tau qhib siab lug tos txhais txhua tus cov lus txhawb & lus thuam ces peb tseem tshuav deb heev os cov phoojywg .

HL hmonb_lao , kuv xav kiag li koj thiab ...

dhau li ntawd , vim li cas peb cov coob tsi kam tham li ...
vim tias tham tag los tag rau hauv no lawm xwb , yus yeej tsi muaj cov tawv tawv li kuv hais rau Dr Faj , ua yuav los mus ua research thiab nqi tes kiag tias cias kuv yog tus lead qhov research no kiag .
leej twg los tham xwb , txawm pab tswv8 tag rau los yeej tsi muaj dabtsi yuav tshwmsim li .
vim li no , thiaj li muab tej lus coj mus tso daj tso luag kom yus txhob muaj mob stroke thiab stress txog tej teebmeem hmoob li no xwb mas mog .

kuv xav tias cov ua xav xav tham li BeemouaChaofab thiab ob peb tug no mas -- kuv xav kom lawv los listing kiag lawv lub vision thiab goals -- dhau li ntawd , lawv qhov step thiab lawv lub sijhawm nrog dedication mus ua qhov research no mas -- 99% kiag ntag .
li no , peb coob tus thiaj li paub tham lus thiab zoo hais lus , hos yog peb tham lus li no xwb ces yog lam tuaj muab peb tej me depression , stress , thiab emotional tham kom tag kom peb hos nyob tau huvsi thiab kajsiab xwb mas nawb .

xav tias tham lus pajpaws li no , peb yuav nkagsiab zoo lawm ...

Born Npawg Born thiab Hmong - Lao , Neb mas txawm yog ob tug txawj tham yuav tau pib coj sawvdaws tham txog Hmoob li kev ua neej thiab sib coj ntag lau ...
cas tseem hais tej lus li tsis yog Hmoob lawmas lawm thiab na .
Kuv tsis nkag siab txog tias tus dabtsi thiab zaj twg ntxuav tau Hmoob lub hlwb lawm es cia li ua rau Hmoob tsis meejpem rau qhov paub tias Hmoob yog ib HAIV neeg thiab .

Tej peb tuaj tham no ces twb yog ib qho yuav tau niaj hnub taw txoj xub ke rau Hmoob , neb tsis txhob hais tej lus txia txia haiv li neb lawm nawb .
Yuav tau pab xyuas zoo es nrog sib qhia kom pib tau ntawm tsawg leej ua ntej mam mus rau coob kom muaj lub cim xeeb tias peb yog ib haiv neeg , kom sawvdaws pib sib nkag siab los ntawm tsawg tus ua ntej .
Peb pheej hais tej lus hle tas ib sim neej xwb es yog ua cas lawm ne .

Thov sawvdaws pab rub kom Hmoob lub siab rov qab los npuab Hmoob es tsis txhob muab Hmoob tso rau dej tshoob .
Tham tso yeej yuav muaj zeemmuag los mas npawg Born .
Tsis kam pib tsim lub zeemmuag es thaum twg thiaj mam muaj ne ?
Tsam no ces peb cov tub ntsej twb pib hloov txia lawm , tsis ntev ces ceeblaj rub tau sawvdaws lawm os .

X Z Phoojywg Xavzoo , Ciav kuv lam tawm tswvyim rau koj cov lus nug li nram no .
Txawm phem thiab zoo , yog thiab tsis yog los ho khaws coj mus xav thiab .
Tsis yog rhuav nej lub niam tswvyim , tabsis yog hais seb nej uas ras txog es kom nej paub npaj xwb .

Moob txawm muaj txojcai ntug ntoob luaj hauv roob los Moob lub zog tsis luaj luag ces Moob tseem ua tsis to tau dabtsi .
Ua tiag ces kawg tuag tiag xwb nawb .

Peb yuav tau to taub hais tias txawm peb muaj txojcai luaj hauv roob los luag muaj txoj cai luaj hauv toj thiab .
Ib haiv neeg me me nyob hauv ib lub techaws sawv tawmtsam tseemfwv thiab yuav rhawv kom nws muaj nws ciam dej ciam av .
Qhov nov tsis txhaum txoj cai ntiaj teb , tabsis txhaum txojcai nyob rau lub techaws ntawd .
Lub techaws ntawd muaj cai siv riamphom mostxwv los tivthaiv nws lub tebchaws .
Ntiaj teb yeej pab tsis tau tog twg saum qaum rooj li .

Tabsis yog yuav pab hauv qabrooj no , Moob muaj dabtsi zoo tshaj Moob tus yeebncuab los rau Suav , Nyablaj , Thaib , Miskas es luag thiaj li yuav los pab Moob es ho tsis pab Moob tus yeebncuab ?
Raws li kuv pom mas Moob tus yeebncuab muaj yam zoo rau luag ntshaw tshaj li Moob muaj lawm .

Moob feem coob yeej tsis ua .
Tabsis muaj ob - peb nyuag caum/pua leej uas ua , lawv ua muaj pov thawj tim khawv lawm , luag thiaj tsis tseg cov ntawd .
Tsis ua zoo mas cov nyob ze tseem yuav mag nrog thiab raug liam hais tias yog tib pab pawg ntawd no ces kawg dawbkhaws tau xwb nawb .

Moob tus npau suav yuav tau muab faus peb tshim tob .
Tos kom Moob lub zog nto tso , qhov twg zoo ua liaj mam mus rhawv , qhov twg zoo ua teb mam mus hlawv .

Hlau txawm kub kub los yog xuas rauj xyoob rauj ntoo ntaus xwb ces kawg rauj kub nyhiab xwb .

Cov phoojywg , Hais tsis hais los koj , kuv , peb yeej yog niag neeg kiav haiv tag lawm .
Peb feem coob yeej yog American tag lawm .
Peb yuav tau tsis txhob mus lob lob nrhab rau peb tej txheeb tej ze uas nyob ntuj qubqab taub hau thiab .
Yog xav mus kom txog Moob tus npau suav thiab xav khaws kom Moob lub npe tsis txhob ploj hauv ntiaj teb no mus , peb yuav tau nrhiav tswvim tshiab los txhimkho , ceevkhaws thiab nthuav tawm peb tej kablis kevcai thiab kevcai dabqhuas xwb .
Yog pheej yuav nkag havzoo tawm tsam li niaj hnub no xwb ces kawg tu noob xwb nawb .

HL Phoojywg Xavzoo , Ciav kuv lam tawm tswvyim rau koj cov lus nug li nram no .
Txawm phem thiab zoo , yog thiab tsis yog los ho khaws coj mus xav thiab .
Tsis yog rhuav nej lub niam tswvyim , tabsis yog hais seb nej puas ras txog es kom nej paub npaj xwb .

Nej pab tawm tswvyim txog Hmoob li teebmeem raug luag tua tsis tuqab seb .

1 . Hmoob tau cai Hmoob puas ua ?

Moob txawm muaj txojcai ntug ntoob luaj hauv roob los Moob lub zog tsis luaj luag ces Moob tseem ua tsis to tau dabtsi .
Ua tiag ces kawg tuag tiag xwb nawb .

Peb yuav tau to taub hais tias txawm peb muaj txojcai luaj hauv roob los luag yeej muaj txoj cai luaj hauv toj thiab .
Ib haiv neeg me me nyob hauv ib lub techaws , sawv tawmtsam tseemfwv thiab yuav rhawv kom nws muaj nws ciam dej ciam av .
Qhov nov tsis txhaum txoj cai ntiaj teb , tabsis txhaum txojcai nyob rau lub techaws ntawd .
Lub techaws ntawd muaj cai siv riamphom mostxwv los tivthaiv nws lub tebchaws .
Ntiaj teb yeej pab tsis tau tog twg saum qaum rooj li nawb .

Tabsis yog yuav pab hauv qabrooj no , Moob muaj dabtsi zoo tshaj Moob tus yeebncuab los rau Suav , Nyablaj , Thaib , Miskas es luag thiaj li yuav los pab Moob es ho tsis pab Moob tus yeebncuab ?
Raws li kuv pom mas Moob tus yeebncuab muaj yam zoo rau luag ntshaw tshaj li Moob muaj lawm .

2 . Hmoob tsis ua los luag tsis tseg Hmoob Hmoob yuav ua li cas ?

3 . Hmoob ua thiab tsis ua los luag yuav tua kom Hmoob swb thiab tunoob Hmoob yuav xaiv txoj kev twg ?

Moob feem coob yeej tsis ua .
Tabsis muaj ob - peb nyuag caum/pua leej uas ua , lawv ua muaj pov thawj tim khawv lawm , luag thiaj tsis tseg cov ntawd .
Tsis ua zoo mas cov nyob ze tseem yuav mag nrog thiab raug liam hais tias yog tib pab pawg ntawd no ces kawg dawbkhaws tau xwb nawb .

4 . Hmoob puas xav tias yav tom ntej ( future ) Hmoob yuav dai luag qhab tse tas ibtxhis los yog Hmoob yuav tsum muaj Hmoob li tsev nyob ?

Moob tus npau suav yuav tau muab faus peb tshim tob .
Tos kom Moob lub zog nto tso , qhov twg zoo ua liaj mam mus rhawv , qhov twg zoo ua teb mam mus hlawv .

5 . Tej laus hais tias " ntaus hlau ces ntaus thaum hlau tseem liab ", yog peb Hmoob muaj lub zeem muag yuav ua ib hnub xwb cas ho tsis ua thaum yus haiv neeg Hmoob tseem muaj plaub ntug tsis tau daws .

Hlau txawm kub kub los yog xuas rauj xyoob rauj ntoo ntaus xwb ces kawg rauj kub nyhiab xwb .

Uatsaug sawvdaws X Z Cov phoojywg , Hais tsis hais los koj , kuv , peb yeej yog niag neeg kiav haiv tag lawm .
Peb feem coob yeej yog American tag lawm .
Peb yuav tau tsis txhob mus lob lob nrhab rau peb tej txheeb tej ze uas nyob ntuj qubqab taub hau thiab .
Yog xav mus kom txog Moob tus npau suav thiab xav khaws kom Moob lub npe tsis txhob ploj hauv ntiaj teb no mus , peb yuav tau nrhiav tswvim tshiab los txhimkho , ceevkhaws thiab nthuav tawm peb tej kablis kevcai thiab kevcai dabqhuas xwb .
Yog pheej yuav nkag havzoo tawm tsam li niaj hnub no xwb ces kawg tu noob xwb nawb .

HL
