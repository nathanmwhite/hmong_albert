Tsoom Phooj ywg sawv daws , I just came back from Thailand .
There are only a few Hmong Americans working in Wat Thamkrabok .
Kaying is one of them .
Kuj muaj li 2 - 3 tug HMoob Meskas mus nrog lawv sib pab xam phaj cov HMoob .
Tabsis qhov tseeb , hauv State Dept txwv tsi pub kom cov HMoob Miskas muaj feem cuam ntau nyob rau hauv vim ntshai tsam sawv daws ua tsi ncaj .
Feem coob cov neeg lawv yuav ua haulwm nyob hauv yog cov neeg Thaib .

Teeb meem nyob Thamkrabok mas nws loj tshaj qhov yuav daws tau .
Raws li tus quota nyob hauv Thaib kev sov ntsuam hais txog Hmoob tawg rog HMoob Lostsuas ob lub xyoo tas nyob Thaib teb mas yog muaj kwv yees li 125 , 900 leej .
Tamsim no nws yuav muaj coob tshaj ntawd .
Tus quota no xam HMob tawg rog thoob lub tebchaws Thaib/Tsi xam txog cov HMoob Thaib Tus quota uas U .
S State Dept proposed nyob Tham Krabok yog muaj 14 , 500 - 15000 tus xwb .
Tus quota no yog hais txog HMoob Tham Krabok xwb .
Tabsis tus HMoob Tham Krabok los ib txhia twb tsi mus register thiab .
Tsi tas li ntawd , ntawm 14 , 500 tus ntawd lawv tau raug muab faib ua 4 pawg loj xws li : 1 . Pab uas muaj txiaj ntsim rau lub tebchaws Thaib 2 . Cov HMoob Thaib uas yeej yog HMoob Thaib uas khiav tuaj mus nyob hauv 3 . Cov tsi muaj ntaub ntawv/npav 4 . Cov neeg txawv tebchaws uas tuaj mus ua luam los ua spies nyob rau hauv .

Hais txog 4 hom neeg hais los saum no , pab neeg 1 , 2 , thiab 4 tau raug muab rho tawm ntawm kev interview raws li tus plans uas tau npaj tseg lawm .

Hais txog ntawm pab 1 ntawd , Priminister Taksin thiab Fuab Tais Thaib twb tawm tsab cai dhiav chaw rau cov neeg no nyob .
Tus budget yog 129 million relocation fund rau cov neeg no lawm .
Tabsis tamsim no tseem muaj kev cuam tshuam sib hais tsi sib haum los ntawm U .
S State Dept thiab tsoom nom tswv Thaib .

Ntawm pab neeg 2 thiab 4 ntawd , Nyias yuav tau rov mus nyias tsev .

Tamsim no tshuav hom neeg 3 uas yuav tau raug register thiab mus xamphaj .
Vim li no , Hmoob thoob lub tebchaws Thaib nrog rau HMoob Lostsuas sawv daws thiaj khiav tuaj mus nyob hauv Thamkrabok coob li coob vim lawv fit rau hom neeg no .
Tamsim no HMoob nyob Tham Krabok muaj coob tshaj li 20 , 000 tus lawm .

Tamsim no peb tabtom nrhiav solutions rau cov uas yuav tsi qualify tuaj mus rau tebchaws Ameskas .
Peb pib register thiab ua ntaub ntawv rau cov neeg no .
Yog leej twg muaj tus kwvtij uas yuav tsi qualify tuaj mus Meskas , kom sawv daws mus register ua npav rau pawg no .
Kev ua npav ntawd nws ua dawb xwb tsi muaj kev sau nyiaj dab tsi .
Tom qab kev ua npav tas mas yuav muaj kev nrhiav chaw rau pab neeg no nyob .

Thov tsoom phooj ywg sawv daws pab lub tswvyim dag zog rau txoj kev no .

Touyer .

Dr .
Touyer : Peb yeej hnov lawm hais tias Kaying tawm nws txoj haujlwm nyob SEARAC vim qhov refugee project no them nyiaj ntau dua lawm .
Thiab qhov no yog ib qho nto koob nto npe rau tsoom Hmoob thiab haiv neeg Los Tsuas .

Tsis tas li xwb pej kum ob cag thiab peb ib tsoom Hmoob xav kom Hmong txoj kev thoj nam tawg rog no ciali ploj mus tsis muaj ntxiv lawm ; ( 1 ) it costs American tax payers money ; ( 2 ) nws agitated the US State Department hais tias twb 30 xyoo lawm los refugees yeej tsis txawj ploj nyob hauv Southeast Asia ; ( 3 ) cov nom tswv LaoDPR los niaj hnub pressure the US and Thailand tso Hmoob tuaj kom tag - yog cia nyob Thailand ntxiv ces the LPDR yuav tau hloov lawd txoj cai dictatorship ; vim cov refugees no tos nrhw hnub twg democracy caum cuag ces lawd yuav rov qab mus lawd lubvaj lub tsev xwb .
LaoPDR yuav tsis hloov vim lawd tau zoo noj lawm ; Hmoob thiaj li yuav tsum tau hloov Hmoob uantej .
Lino lawd thiaj cia Hmoob tuaj .

Tabsis , hais li koj hais ces Huab Tais Thaib yeej tsis xav pub Hmoob tuaj kom tag thiab laid puas yog ?
Hmoob ces yeej muaj tib pab xwb !

Yog ua licas ib co ho tau tuaj ; ib co ho muaj kev nyob thiab ib co ho tseem yuav tau rov qab mus tsev thiab ?
Hmong lub tsev nyob qhov twg tiag ?
Tsis tas li xwb .
The US twb tuaj yeem tos Hmoob tuaj , tabsis ho ntshai tsam Hmoob ua tsis ncaj es tso tus Hmoob uas lawd ntseeg mus interview thiab xwb .
Hmoob muaj puas tsawg pab nas ?

Charlie ***@yahoo . com ( Dr_Touyer ) wrote in message znews :<***@posting .
google . com>...

Nyob zoo os Dr .
Touyer , Zoo siab tau hnov hais tias peb ( txhua tus hlub hmoob ) mob mob siab nrhiav txoj kev zoo rau hmoob taug .
Yog li koj hais lawm los ma .
Nyob rau Wat Thamkrabok mas muaj ntau yam teebmeem ua luag paub los yeej ua txoj tsis nrog pom .
Vim tsis yog luag teebmeem nev , puas yog ?
Tsis tag li ntawd , luag nrog daws npaum li cas los yeej daws tsis yeej .

Tos the State Department tsis ntseeg hmoob American los , luag tsuas paub txog hmoob America xwb , tseem tshuav cov hmoob Thaib luag twb paub tsis txog .
Luag yuav ua cas ntseeg hmoob ?
Hmoob twb rov tsis ntseeg Hmoob tus kheej lawm ne .

Yog hais tias coob npaum li ntawd , peb cov tub txawj ntse li nej cov muaj meejmom ua muaj peevxwm mus ntsib tau Tsoom Fwv Thaib cia li mus nrog luag tham kom muab ntaub ntawv rau hmoob nyob Thaib teb , thiab tso cai rau lawv ua noj haus xws li ib co pejxeem thaib .

Raws li paub , tsis yog the US State Department proposed for 15000 tus .

Nws yog tsoom fwv Thaib propose kom America pab tos es luag yuav muab lub Wat kaw .

Raws li ntaub ntawv muaj cia , 15 , 768 tus tau sau npe tag , tabsi 14 , 076 tus thiaj muaj cai xamphaj .
Txawm lawv muaj ntaub ntawv ua neeg thaib los yog lawv cov ntaub ntawv tsis legal thiab lawv yeej yog neeg Hmoob tawg rog tiag ces , lawv muaj cai xamphaj .
Raws li hnov mas , pab ua muaj txiaj ntsim rau lub tebchaws thaib tsis muaj npe nyob rau hauv 15 , 768 tus no .

Txawm tias lawv yuav rho tawm los , yuav tau xyuas zoo saib puas yog rho cov tseem nyob rau categories ntawd tiag .
Kuv ntshai tsam cov twb yog neeg tawg rog , tabsi muab nyiaj mus yuav Npav Poon xwb cia li tsis tau tuaj lawm .
Raws li txoj cai sau cia , txawm nws muaj npav thaib lawm los , yog daim npav ntawd yog npav poon xwb ces , nws muaj cai tawm tuaj mus rau tebchaws no ib yam yog hais tias nws muaj npe nyob rau 14 , 076 tus ntawd lawm .

Qhov luag yuav nrhiav chaw rau hmoob nyob ntawd ces twb yeej hais ntev los lawm .
Tsoom fwv Thaib thiab Fuab Tais Thaib yeej xav nrhiav kev pab kom peb haiv hmoob nyob muaj chaw kawg , Tabsi , vim yog peb pheej pab tsis tau peb tus kheej , peb niaj hnub tos kom luag pab xwb , luag thiaj nyuaj siab ua luaj .

Xyov lawv puas yuav rov mus tsev los yog yuav tuaj rau America teb no thiab .
Yog hais tias cov mus xamphaj ntawd ua raws li txoj cai sau cia tiag , lawv yuav rov mus tsev .
Tabsi yog muaj li sawv daws hais tuaj xwb , leejtwg muaj nyiaj ces tus ntawd yuav tau tuaj America teb .

Qhov no yog qhov teebmeem ua hmoob tsis mloog lus .
Luag kom ua ibyam , Hmoob ua hmoob ib yam .
Tsis yog kuv xav kom cov hmoob nplog thiab cov nyob sab nraud tsis tau tuaj .
Kuv xav kom sawv daws muab txoj cai los saib muaj nqi , thiab muab txoj cai los nrog luag sib hais kom luag qhib kev dav tso mam khiav los thiaj tsis muaj teebmeem rau sawv daws xwb .

Leejtwg yog tus kom hmoob nplog thiab hmoob nyob thoob tebchaws thaib nkag los mas ?
Ua cas lawv thiaj nkag tau los ?
Raws li txoj cai , luag twb ntshai tsam hmoob tsis to taub , luag thiaj muab tsab cai txhais ua lus hmoob dawb , hmoob lees ( ntsuab ) thiab ua lus English .
Vim yog sawv daws tsis mloog lus , tej teebmeem no thiaj sib hais mus txog tim State Department ua rau luag rov saib hmoob tsis muaj nujnqi .
Tus pab hais kom txhob muaj teebmeem los , nws haj tseem yog tus raug foob .

Hnub twg yog cov hmoob hauv Wat Thamkrabok tuaj dhau lawm , hmoob yuav muaj a dirty chapter sau rau phau history book cia .

Qhov kuv txhawj tshaj yog thaum sawv daws tsis muaj npe xamphaj , vajtse , thiab liaj teb poob tag , cov yuav rov mus nplog teb los nom tswv tsis yuav , yuav nyob rau thaib teb los luag tsis txais .
Nyiaj txiag poob lawm ntau , es xyov sawv daws txoj kev nyuaj siab yuav ntau npaum li cas ntxiv .

Qhov koj hais tias , teebmeem ntau tshaj qhov daws tau ces twb vim yog yus tsis daws yus li teebmeem , ib tug daws , ib tug khi .
Leejtwg nrhiav kev daws hmoob li teebmeem ces , tus ntawd txawm ib sij raug foob mus rau tim State Department ib zaug ntag .

Kev daws teebmeem ces , luag majmam daws ib qho zujzus .
Hos peb li ces , peb yuav kom daws tibzaug mas kom tau tagnrog thiaj zoo lub siab .
Yog tsis li ces , txawm daws daws yuav tau los , sawv daws muab rhuav tsuag tsuag tag .

Example .
Cov thawj coj hmoob THaib hais rau kuv mas , luag twb pab pab ua ntaub ntawv rau cov hmoob nplog nyob rau Thaib teb .
Luag maj mam rub ib tug zujzus .
Tej ntaub ntawv luag ua rau lawv ntawd , txawm yuav tau them nyiam me ntsis los , kawg tej nom tswv Thaib twb xee rau lawm ces , txhais tau hais tias , luag tso cai rau nej ua pejxeem Thaib .

Tabsi , thaum luag qhib kev rau 14 , 000 tus ntawd , luag twb hais tias cov tsis muaj npe yuav tsis tua tuaj , kom sawv daws nyob twjywm los sawv daws tseem khiav los nkag puv nkaus vaj thiab muab tej ntaub ntawv luag pab pab ntawd rhuav tag .

Cov nyob nplog teb los , yog luag twb tso cai rau sawv daws ua noj ua haus , thiab nyob li ib co pejxeem nplog , cia li xyaum ua ib co pejxeem zoo , tsis txhob hnov dheev hais tias luag qhib kev ces , cia li tso vaj tso tsev tseg khiav tuaj lawm .
Nej yuav tsum paub hais tias , cov neeg tawg rog khiav tuaj nyob Wat Thamkrabok yog cov tawm tsam Laj Thabnpas nplog nkaus xwb .
Yog nej tuaj li ntawd , puas zoo rau nej yog thaum America tsis txais nej tuaj rau tebchaws no ma ?

America pab tos ib co zujzus , vim luag txoj kev qhib tos neeg tawg rog yuav tsum qhib rau txhua haiv neeg .
Luag thiaj tos ib co ua ntej , los sawv daws tseem ua ntxooj ntug zias yuav kom luag tos kom tag sawv daws mas thiaj zoo lub siab .
Yog luag tsis tos kom tag ces tseem yuav nrhiav tej zaj nkaus nkaus los hais rau luag thiab .

Muaj ib pab thawj coj hmoob nyob Wat Thamkrabok sau tau ib daim petition letter tuaj oppose qhov tos Hmoob Wat Thamkrabok kom peb txhob hais ntxiv lawm .
Lawv hais tias , yog yuav tos , tos kom tag sawv daws , yog tsis tos , txhob tos ib tug li .
Yog tos ib txhia , tseg ib txhia mas yuav muaj teebmeem .
Tsis tas li ntawd , lawv tseem hais tias , yog muaj cov nyiaj mus xamphaj Hmoob Wat Thamkrabok , ua cas tsis muab cov nyiaj coj mus rau tsoom fwv thaib yuav ib thaj av rau Hmoob nyob ntshe yuav zoo dua .

Dr .
Touyer , koj yuav hais li cas hmoob thiaj appreciate luag kev pab , thiab yauv ua cas hmoob thiaj paub daws hmoob li teebmeem instead of waiting for someone else to solve the problem for us ?

Txawm ib hnub luag pab daws me ntsis los , yus kuj zoo siab thiab pob .

Nws yog ib lub tswv yim zoo .
Tabsi thov hais kom meej rau cov tsis muaj feem tuaj nkaus xwb .
Cov muaj npe lawm , tsis txhob tos qhov yuav mus nyob rau thaj chaws tshiab .
Dr .
Touyer lub tswv yim zoo yuav nrhiav kev pab rau cov poob tom qab nkaus xwb .

Nej cov muaj meejmom , cia li mus nrog tsoom fwv Thaib cog kom tau phoojywg , cob qhia kom hmoob xyaum ua ib co pejxeem zoo , paub appreciate luag kev pab , muab luag txoj cai los coj thiab saib kom muaj nqi , thiab pab luag txhim kho lub tebchaws , xws li pab ceev luag lubtebchaws ib yam li yus yuav ceev yus lub .
Rau qhov peb nyob rau lub tebchaws twg , lub tebchaws ntawd yog peb lub ibyam .
Ua ntej luag yuav hlub yus , yus yuav tsum hlub kom tau yus tuskheej , thiab muaj peevxwm yuav hlub tau hluag rov qab .

Kev ncaj ncees yog los ntawm neeg lub siab thiab txoj kev sib ntseeg , kev sib raug zoo .
Luag lub tebchaws coj li cas , yus coj li ntawd ces yus nyob haum nrog luag tejpejxeem ib ncig ntawd .
Yus saib yus tuskheej muaj nqi , yus hwm luag , ces luag saib yus muaj nqi , luag hwm yus xwb .

Thov txim ntau uas kuv pheej ib sijhais ib zaug yog cov lus qub xwb .

Vim kuv tsuas txawj hais cov lus qub xwb .

NkaujNyiag Nyob zoo Niam Npoos thiab ib tsoom phoojywg , Kuv yuav pav ib qhov true story nyob Lostsuas teb rua mej xaav .

Thaus Kaison tseem muaj txujsa nyob nwg tau tso neeg tseem ceeb tuaj nrug ib tsoom Hmoob sib thaam hab haub kuas puab nqeg moog nyob yaav nraag qaab teb kws yog taj nraag hab muaj aav ntau pub rua suav dlawg ua noj ua haus .
Hmoob tseem tib tas Hmoob tsi tau paub ua laj .
Ca Hmoob xyum ua laj kuas txawj tsawv .
Tseem fwv Lostsuas txhaj tuaj nrhav tej zeeg taj peg Hmoob nyob rhawv laj rua Hmoob sim hab xyum ua laj .
Muaj tug puav cov Hmoob lab 30 xyoo tau nqeg moog rua nraag qaab teb hab moog rhawv laj ua .
Ntau xyoo tom qaab hab Kaison tuag taag kev coj/tswj huv tseem fwv los hloov lawm ntau .
Hmoob maam tig rov lug pum tas yaav nraag qaab teb txhaj muaj zoo aav ua noj .
Hmoob maam sib yum nqeg moog .
Chiv thawj thaus Hmoob nyav moog cuag cov Hmoob 30 xyoo mas luas tau feeb meej rua cov Hmoob ntawd tas vim txuj cai hloov taag lawm mas kev yuav tsiv ib paab coob coob moog mas nyuaj heev .
Yog le ntawd mas yuav kuas tau mas kuas Hmoob tsi txhob moog ib nthw coob coob , tab sis tsiv ib zag 4 - 5 yig xwb .
Thaus 4 - 5 yig ntawd moog thov tau ntawv nyob ruaj hab khov lawd le maam tig rov lug tog tej txheeb ze ib zag yim puav txhaj tsi muaj major impact rua cov pejxeem thaaj tsaam ntawd .
Le ntawd los Hmoob yeej tsi ntseeg .
Hmoob ca le sau tsheej zog tsiv moog yaam tsi tau ntawv tso cai ntawm cov thawj coj ib thaaj tsaam ntawd .
Luas tsi quav ntsej , luas tog kuas Hmoob ua qoob sav ces luas maam coj tsheb hab tub rog tuaj yuam Hmoob nce tsheb ces muab Hmoob thauj rov lug thau tseg rua lub zog Ban Thong Namee , xeev Khammouan xwb .
Yog muab ua zoo soj saib mas peb cov Hmoob yeej tseem qus kawg .

Ms Hnub tim 15 lub 4 hlis 2004 Nyob zoo Dr .
Touyer thiab Nkauj Nyiag : Kuv yog neb tij laug Dr .
Yang Dao .
Kuv zoo siab tau pom ib tug kwv thiab ib tug muam paub tab li neb ob leeg tuaj tawm tswv yim kho peb Hmoob lub neej hauv lub forum no .
Kuv muaj hauj lwm puv kuv lub desk los kuv cheem tsis tau kuv lub siab los sau ob lub txwm ntawv tuaj qhuas txog neb ob tug ua kwv thiab ua muam lub siab hlub peb Hmoob .

Kuv tau muab neb cov lus hauv qab no nyeem tas thiab luj tas .
Kuv pom hais tias neb hais yog tas lawm .
Txoj kev pab peb Hmoob nyob Tham Krabok hauv Thaib teb mas yuav tsum ua li neb tau hais los thiaj yuav daws tau lawv tej teeb meem .
Peb Hmoob ib txwm siab kub kub , siab luv luv thiab siab nqaim nqaim mas nej cov ua kwv ua muam thiaj yuav tau ua siab ntev qhia Hmoob .
Tos peb Hmoob tsis muaj ib lub teb ib lub chaw ua peb Hmoob tug los yog vim hais tias peb lub siab me me , khib khib , tsis txawj sib zam , tsis txawj sib hlub thiab tsis txawj sib pab .
Cov thawj coj los tsis muab txoj kev ncaj ncees coj los txhawb txoj kev ua neej nyob haum xeeb nyab xeeb .
Liv xwm Hmoob ( Hmong history ) ib txwm qhia hais tias Hmoob ib tug rhuav tug ib txheej dhau ib txheej los txog lub zim txwv no .
Peb Hmoob mus nyob lub teb chaws twg los ib tug tsis mloog ib tug lus , nyias khav khav nyias thiaj pheej tsis haum nrog luag teb luag chaw .

Lub 12 hlis 1999 , kuv raug caw mus hais lus rau hauv peb Hmoob Thaib lub koob tsheej hawm Huab Tais Thaib lub cawv xeeb ( birthday ) puv 72 xyoos thiab ho mus koom peb Hmoob Thaib lub tsiab peb caug nyob Chiangmai .
Muaj 121 lub zos Hmoob nyob Thaib teb sawv cev tuaj koom thiab muaj kwv yees nees nkaum txhiab tus Hmoob ( xam tas nrho poj niam , txiv neej thiab me nyuam tib si ).
Hnub ntawd , Huab Tais thiab Poj Huab Tais Thaib tuaj tsis tau vim khuam hauj lwm tseem ceeb nyob rau Bangkok , nkawd thiaj tau tso Huab Tais Thaib tus txiv ntxawm thiab tus niam ntxawm tuaj sawv nkawv cev .

Cov thawj coj Hmoob Thaib thiaj thov kom kuv sawv los hais ob lo lus .

Kuv xub hais lus Nplog ua Vaj Ntxwv Huab Tais Thaib tsev neeg thiab pej xeem Thaib tsaug uas tau tos txais peb cov Hmoob khiav puag Tuam Tshoj ( China ) los nyob rau thaj av Thaib tau ze 150 xyoo .
Kuv thov kom Tseem Fwv Thaib thiab cov nom tswv Thaib hlub peb cov Hmoob Thaib thiab pab lawv ua tsheej ib cov neeg zoo muaj lub neej vam meej li pej xeem Thaib .
Thaum kawg , kuv tseem ua Huab Tais Thaib tsev neeg , Tseem Fwm Thaib thiab pej xeem Thaib tsaug uas tau muab Thaib thaj av rau pej cov neeg Hmoob neeg Nplog thoj nam tuaj nkaum tsov nkaum rog kom peb muaj txoj sia thiab muaj lub caij los nrhiav kev taug ua neej mus yav tom ntej .

Kuv thiaj tig los hais ua lus Hmoob rau ib tsoom niam txiv kwv neej tsa Hmoob Thaib uas tuaj nquam toj noj peb Hmoob lub tsiab peb caug nyob Chiangmai .
Kuv tau hais rau lawv hais tias lawv lub npe yog Hmoob tab sis lawv yog pej xeem fuab fwm Thaib .
Kuv txhawb lawv kom lawv mob siab ua neej nrog pej xeem fuab fwm Thaib ua kwv ua tij los sib pab txhim kho lub teb chaws Thaib kom vam meej , vim lub teb chaws Thaib yog lawv lub tiag tiag ib yam li yog cov pej xeem fuab fwm Thaib lub .

Sawv daws ua neej nyob hauv tib tug Huab Tais Thaib thiab Tseem Fwv Thaib tus duab ntxoov ntxoo .
Kuv ntuas kom peb Hmoob Thaib txhia leej txhia tus yuav tsum fwm Thaib tej txuj ci ( culture ) thiab tej kev cais lij choj ( laws ).
Sawv daws yuav tsum tso tej me tub me yuam mus kawv ntaub kawv thiab kawm txuj kawm ci uas yog tus yawm sij peb Hmoob Thaib txoj kev vam meej mus yav tom ntej .

Xyoo 2002 , kuv rov qab mus teb chaws Nplog .
Kuv kuj tau hais Tseem Fwv Nplog thiab hais cov nom Nplog thiab nom Hmoob kom tsis txhob xa tub rog mus tua peb cov Hmoob nyob tom hav zoov cia nrhiav kev thaj yeeb ( peaceful solution ) los daws lawv tej teeb meem .
Kuv xav kom peb Hmoob nco ntsoov hais tias peb yog ib haiv neeg tsawg tsawg .
Peb tsis txhob khav muab lub zog mus nrog luag hais cai thiab tsis txhob khav muab lub nrig qhuav mus nrog luag txeeb teb ntxeev chaws .
Kuv xav kom peb Hmoob yuav tsum nrhiav cai los nrog luag hais mas luag thiaj yuav fwm peb thiab ntshai peb .

Niaj hnub no nyob Amelikas teb , yog cov nom tswv Amelikas ua tsis haum peb siab ces peb Hmoob txawm siv sib yaum mus kwv paib , mus qw ua vom vom vab vab hauv luag tej kev , mus muab luag tej nom cem thiab mus thuam luag lub tswv yim tseev tsim vaim cob ( foreign policy ).
Leej twg tsis ua raws li lawv ua ces lawv txawm txawb qe thiab txawb pob zeb rau tus ntawd zoo li thaum lub 7 hli 1998 muaj ib pab Hmoob muaj txog 600 leej mus kwv paib taug kev hauv lub nroog Saint Paul , Minnesota , ua li ntawd rau cov neeg mus mloog US Ambassador Wendi Chamberlain to Laos tuaj hais lus hauv Concordia University nyob Saint Paul , Minnesota .
Tsis tas li ntawd , pab neeg no tseem muab ib tug Hmoob thawb ntog vim nws tsis nrog lawv kwv paib cem tus US Ambassador ntawd ua niag " communist " thiab .
US State Department thiab Pentagone thiaj tau hais tias Hmoob yog ib haiv neeg tsis paub nom paub tswv thiab tsis fwm txoj kev cai lij choj ( law ).
Hmoob twb tsis paub hais tias tus US Ambassador yog tus uas represent the US President and the US government .

Nyuam qhuav nag hmo sawv ntxov no xwb , hnub tim 14 lub 4 hlis ntuj 2004 , muaj ib pab Hmoob muaj ob peb puas leej mus kwv paib tawm tsam Tseem Fwv Amelikas tus NTR nyob Saint Paul , Minnesota , ces ho muaj ib pab tsawg tsawg tuaj kwv paib pom zoo txhawb Tseem Fwv Amelikas Bush tus NTR .
Pab coob txawm mus muab pab tsawg ntawd ntaus rau luag teb luag chaw ntsia .
Lawv ntaus raug ib tug poj niam sab sab .
Cov tub ceev xwm ( police ) tseem hais tias tus poj niam ntawd twb ntog hauv pem teb lawm los lawv tseem muab rab pas kwv paib ntaus nws qees thiab .
Cov tub ceev xwm muab ob tug txiv neej Hmoob ( 51 thiab 31 xyoos ) xauv tes cab mus kaw lawm .
Ob tug txiv neej no tseem hnav tub rog txaij zees npaum nkaus li yuav mus ua rog thiab mas ua rau luag teb luag chaw xav hais tias leej twg cov tub rog ntawd thiaj tsis paub military discipline ( laj npias thab ham ) yog dab tsi .
Tej no haj yam ua rau peb Hmoob poob ntsej muag .
Nyob teb chaws Amelias txoj kev ntaus neeg mas luag hu ua CRIME uas yog ib lub txim loj .
Tej no qhia tau hais tias plaub ntug yuav tuaj sai sai kom ob tug Hmoob ntaus neeg no yeej meem npaj mus nrog nom hais plaub hais ntug .
Tsis tas li ntawd , cov thawj uas coj pab neeg mus kwv paib tawm Tseem Fwv Bush tus NTR es cia lawv cov neeg mus ntaus luag tej mas yuav raug plaub raug ntug tib yam .

Nyem no , teb chaws Amelikas tab tom kub ntxhov nrog cov Terrorists ua rog , leej twg ua phem ntaus neeg thiab tua neeg uas tsis tau yog US citizens mas ceev faj nyob tsam Tseem Fwv Amelikas muab xauv tes xa rov qab ( deportation ) mus rau lawv teb lawv chaw .

Kuv yog nej ib tug Hmoob , kuv thiaj sau ob peb lo lus no tuaj rau nej txhia leej txhia tus nrog xav txog peb lub neej pej suab .
Luag lwm haiv neeg thoj nam tawg rog tuaj nyob teb chaws Amelikas , luag cov neeg tseem muaj coob tshaj peb lawm ntau npaug , luag tsis pom niaj hnub yuav kwv paib ua li peb Hmoob .
Ib tug nom Amelikas thiaj hais rau kuv hais tias : " nej ib txhia Hmoob cem peb tej nom Amelikas ua " communist ", ua li cov Hmoob cem cem peb cov nom ntawd xav mus nyob lub teb chaws twg ?"

Yang Dao , Ph .
D .

.
Original Message .

Nyob zoo Dr .
Yangdao , Ua tsuag ua koj tau hais tej lus nyiaj lus qub rau peb Hmoob .
Cov lub koj hais nyob rau Thaib teb thiab Nplog teb yog cov lus zoo heev li .

Kuv los yeej xav li koj hais thiab .

Hais txog cov Hmoob ua kwv paib es ho mus ntau neeg ntawv .
Peb Hmoob ceem yog zoo li no es thiaj tsis muaj teb muaj chaws nyob .
Nro muab xav mas , yog hais tias tej no ua nyob rau nplog teb es tus poj hmoob ntawv twb rau tua tuag lawm .
Peb Hmoob ceem xav hais tais lawv yog nom yog tswv yog ua tsis haum lawv siab ces tau kaig xwb .
Tabsis , nyob rau Ameslivkas teb no tsis zoo li nyob rau tim ub .
Ameslivkas muab tsoj cais rau peb tabsis peb tsis puab hais tias qov yog thiab qov tsis yog ..

txaj muag kawg nkaus Hmoob !

lamkoom Dr .
Yang Dao , Zoo siab rau koj cov ntawv uas koj sau los qhia rau peb hmoob ntawm no .
Cia siab hais tias nws yuav pab tau peb hmoob ua tau cov pej xeem zoo rau lub tebchaws no .
Txawm yog ib ob tug khaws tau cov lus no mus pab lub neej xwb los yeej zoo tshaj qhov uas tsis muaj leej twg los piav qhia .

Xyov yuav ua li cas hais peb hmoob thiaj xyaum tau txoj kev uas hais me me xwb los tau ntau ntau es tsis tas yuav hais ntau ntau mas li paub .
Peb hmoob hom coob yeej yog ua laj kam rau tom tej company xwb , peb twb ua zoo zoo tsam tsis tau hauj lwm ua thiab tsis muaj nyiaj los them nuj nqi , es ua li cas peb hos yuav tsis xyaum ua pej xeem zoo tsam tsis tau nrog luag nyob rooj teb no ?

Yuav qhua peb hmoob tej tub txawj ntxhais ntse ces yog tej lub caij zoo li no xwb tiag , hmoob .
Tsis yog hais tias peb yuav puab lawv qab tshob li tej laus hais , tabsis yog peb zam kom txhob raug txim rau Asmeslivkas tej kev cai lij choj kav tebchaws .
Peb tsis qhuas lawv tiag , tabsis thaum muaj plaub thiab rau txim rau luag cov tawv dawb txoj cai lawm peb hos txawj mus nrhiav zoj zig saib puas muaj leej twg yuav pab tau ib lub me tswv yim .
Tsim nyog peb qhuas lawv lawm laiv ...

Tony , Tej laus ib txwm piv txoj lus tias , ib lub quav tsuag ces puas tag ib tsum mov , ib leeg ua ces yuav puas tag ib pab ib pawg .
Zaum no sim saib saib leej twg yuav tsis pom qab muab lawv cov ntsej muag zais rau qhov twg nawb .
Tus general uas coj nws cov tub rog mus marched hnub ntawd yog leej twg es cas nws yuav tsis tswj nws cov tub rog tiag , los yog nws tseem yog tus txhub kom nws cov txiv dev vwm kav tsij mus tom lwm tus ?

Txhua tus kwv luag , Kuv tsis to taub tias Hmoob lub neej twb piam sij , quaj ntsuag , txom nyem , thiab ua tsuag teb tsuag chaw los tau npaum li no xyoo lawm los Hmoob siab yeej tseem tsis tau nqig li .
Xyov Hmoob tseem yuav tsim kev sib cov nyom kub ntxhov rau Hmoob mus txog thaum twg .

Dr .
Tub Ntxawg thiab Nkauj Nyiag , neb cov lus yeej muaj quag zoo heev lawm tsuas xav tias xyov Hmoob puas yuav xav li neb thiab peb ib txhia xav .
Txawm li cas los xij , peb txhob tos kom ib zej tsoom sawv daws pom zoo koom tes ua ke mas mam li daws Hmoob tej teeb meem , peb yuav tau ua raws li Hmoob nyiam thiab Hmoob tshaw lub sij hawm no .
Yog leej twg xav nyob los nrhiav kev pub pab rau kom lawv tau nyob .
Yog leej twg ho xav tuaj los nrhiav kev pab rau kom tau tuaj .
Txhob muab ib leeg tes mus soo ib leeg taw , thiaj tsis muaj kev sib cov nyom ntxhov quav niab rau tseem fwv Thaib thiab Meskas daws .

Nod yog kuv li kev xav xwb .

NeoHmong Cov kwvtij phooj ywg , Tam sim no tus hais li cas los muaj .
Tej qhov kuj muaj tseeb , tej qhov kuj yuav tsis muaj npauv .
Tab sis qhov paub tseeb tiag yog qhov hais tias Hmoob yeej muaj teeb meem .
Tej teeb meem no nws tsis yog tim tej neeg sab nrauv xws li ( Thai government or US government ).

Qhov tseeb tiag tej teeb meem no yog tawm ntawm Hmoob los xwb .
Hmoob rov tsim teeb meem rau Hmoob xwb .
Peb Hmoob mas thaum kom mus ua yeej tsis quav ntsej txog .
Tab sis thaum yuav tau noj lawm no ces tag Hmoob sawvdaws nyob qab roob qab ha tawm tuaj mus sib txeeb noj sib tsoo taub hau tawg .
Peb Hmoob yeej ib txwm coj li no .
Hais txog yuav mus daws Hmoob tej teeb meem zoo li no yeej nyuaj kawg vim Hmoob tsis yog ib cov neeg " proactive ."

- Cha .

Neohmong , Qhov koj hais mas tsi txoj txij twg yog Hmoob lam ho ua tau thiab koom tes li ntawd .
Qhov nyuaj tshaj plaws ces yog qhov uas cov taubhau hneev ua tsi tau li lawv lub siab xav lawd ces lawv nrhiav puas tsav yam lus los ntxias Hmoob thiab kom Hmoob foob cov hluas uas hlub hlub txog Hmoob thiab rau rau siab nrhiav txoj kev zoo rau Hmoob taug .
Kuv ntseeg hais tias yog nyob sab ntuj tim ub ces ntshai Nkauj Nyiag thiab lwm tus twb tau tau ib thaj av 3 tshim dav thiab 5 tshim ntev nyob lawm .
Tsuas yog nyob rooj teb no es luas thiaj muab lawv cov ntsuj plig coj mus ntsia cia lawm xwb .
Yog li ntawd mas muaj qee leej thiaj rov mus nyob mluas mlob cia lawm .
Li cas los xij , lawv cov laus tseem yog cov coob thiab muaj zog tshaj ces cia lawv ua li lawv nyiam thiab pom tias yog es saib peb Hmoob puas mus txog twg .

Sib ntsib dua , Rhwbliag April 17 , 2004 Nyob zoo cov kwv thiab cov muam paub tab : Kuv yog Dr .
Yang Dao .
Kuv nyeem nej cov ntawv , kuv xav hais tias nej ntxhov siab kawg vim nej hlub peb Hmoob .
Peb Hmoob yeej muaj ib co tsis txawj xav .
Nej ua zoo los lawv cem nej , nej nrhiav kev cawm lawv los lawv yuav muab nej tua pov tseg , vim cov neeg tsis txawj xav ntawd , lawv tsuas pom ntawm lawv txhais ko taw xwb , lawv qhov muag tsis pom deb .
Nej nrog Hmoob ua mas nej cov me kwv me muam , cov me tub cov me ntxhais paub tab yuav tau ua lub siab ntev .
Even though your own life is threatened to death by some blind Hmong , never give up for the good cause of our Hmong people .
Vim tej qhov dangerous tshaj , kuv ua nej tij , kuv twb tau dhau los lawm .
Niaj hnub no kuv tseem hlub Hmoob .

Thaum peb Hmoob thoj nam tawg rog Nplog teb tuaj mus rau Thaib teb xyoo 1975 , kuv tib leeg xwb thiaj khiav pem toj nram hav , Namphong mus rau Oudorn , Ban Vinai mus rau Bangkok , ib hlis ob peb lwm , mus nrhiav kev rau peb Hmoob thoj nam tawg rog taug mus yav tom ntej .
Lub 6 hlis 1975 , kuv nqis mus nrog UN - HCR nyob Bangkok tham , thov lawv pab zaub pab mov rau peb cov neeg thoj nam noj .
Xub thawj lawv hais rau kuv hais tias peb cov neeg Hmoob neeg Nplog tsis yog neeg " refugees " vim peb lub teb chaws Los Tsuas tseem muaj Government of Coalition thiab tsis muaj sib ntaus sib tuas li nyob South Vietnam thiab nyob Cambodia mas UN - HCR tsis kam pab humanitarian assistance rau peb .
Kuv thiaj muab politics and diplomacy nrog lawv tus thawj hais .
Thaum kawg lawv tus thawj uas yog Dr .
Berta thiaj swb cai .
Nws thiaj tso UN - HCR tuaj pab peb cov neeg neeg Hmoob neeg Nplog thoob plaws nyob Thaib teb .
Lub 8 hli 1975 , kuv ho mus nrog US Ambassador Charles Whitehouse thiab nws tus Senior Advisor , Mr .
Hugh Tovar , nyob Bangkok tham kom thov lawv pab hais Tseem Fwv Amelikas coj peb cov Hmoob thoj nam tawg rog nyob Thaib teb tuaj rau teb chaws Amelikas .
Lub 4 hlis 1976 , kuv mus ntsib tus Ambassador Fab Kis nyob Thaib teb tham cia thov nws pab hais Tseem Fwv Fab Kis coj peb cov Hmoob thoj nam mus Fab Kis teb .
Kuv sau ntawv mus rau Prime Minister of Australia , rau President of Argentina thiab President of Bresil kom lawv qhib qhov rooj tos txais peb cov Hmoob thoj nam tawg rog nyob Thaib teb tuaj mus nyob lawv teb chaws .

Yav dhau los , kuv ua tas npaum li no rau peb cov Hmoob thoj nam tawg rog nyob Thaib teb , lub 4 hlis 1976 ntawd , tseem muaj ib pab neeg nyob hauv Ban Vinai sau ob tsab ntawv tuaj yuav muab kuv tua pov tseg .
Lawv cem kuv hais tias : " Dr .
Yang Dao , koj tsis txhob pheej nrhiav kev rau peb cov Hmoob mus rau lwm lub teb chaws .
Yog koj ntshaw av heev ces peb mam nrhiav ib thaj av ntev ob mev ( meters ) thiab dav ib mev ( meter ) rau koj nyob Thaib teb ".
Lawv ob tsab ntawv ntawd tseem hais ntau yam phem tshaj ntawd thiab .

Lub 4 hlis 1976 ntawd kuv thiab Coolonel Lis Tub Pos , colonel Tub Looj Yaj , Colonel Xaiv Ntaj Xyooj , Colonel Ham Choj , colonel Tub Lwj Muas , colonel Suav Yaj , colonel Lis Pov , Colonel Muas Txawj Pov , tas sawv daws tseem nyob Ban Vinai hauv Thaib teb .
Muaj txog 200 tawm leej thawj coj Hmoob tau pom thiab hnov cov lus hauv ob tsab ntawv no tas .

Nej xav paub tseeb nej mus nug cov neeg muaj npe saum no uas nyob ze nej zej nej zos .
Vim kuv yug los ua Hmoob ib zaug .
Thaum ntawd , kuv pom hais tias yog kuv tsis siv zog nrhiav kev pab tiag , yuav tsis muaj leej twg yuav muaj lub peev xwm nrhiav kev pab peb Hmoob thoj nam tawg rog nyob Thaib teb kom muaj ib lub neej zoo li niaj hnub no nej cov hluas pom lawm nyob teb chaws no .

Kuv twb muaj ntawv mus rau Amelikas teb thiab Fab Kis teb puag thaum lub 6 hli 1975 lawm , tab sis kuv tsis xav muab peb Hmoob thoj nam tawg rog nyob Thaib teb tso pov tseg .
Vim thaum ntawd peb Hmoob tseem tsis tau muaj cov tub txawj ntxhais ntse coob coob li nej cov ua kwv ua muam tam sis no .
Lub zim txwv ntawd ( 1975 - 1976 ), tsuas muaj kuv tib leeg Hmoob xwb thiaj nrog luag tej nom tswv txawv teb chaws txuas tau lus thiab hais tau lus politics thiab lus diplomacy xwb .
Thaum ua neeg thoj nam ( refugee ) nyob Thaib teb ntawd , kuv twb nrog cov nom tswv Fab Kis thiab Amelikas nyob Bangkok tham txhij tham txhua , yeej tsis muaj ib txog hau kev rau peb Hmoob thiab Nplog thoj nam rov qab mus ua teb ua chaw li sawv daws npau suav los tau 29 xyoo .
Kuv thiaj tau txiav txim siab nrhiav kev rau peb Hmoob tuaj mus txawv teb chaws .
Vim kuv tau yug los txhaum ua ib tug tub Hmoob ib zaug , kuv yuav tsum hlub Hmoob tas kuv sim neej .
Kuv thiaj tau siv zog pab Hmoob los txog lub zim txwv no .
Ua npaum li no los tseem mag Hmoob yuav muab tua thiab niaj hnub tseem mag Hmoob cem thiab rhuav tas zog .
Tiam sis kuv ib txwm yeej ua tau lub siab loj , kuv tsis chim rau cov neeg tsis paub tab ntawd .
Kuv paub tseeb hais tias peb Hmoob feem coob yog cov tseem hlub kuv .

Cov niag uas yuav muab kuv tua nyob Ban Vinai xyoo 1976 ntawd , nyem no tuaj nyob Fresno thiab Minnesota tas .
Kuv pom lawv , kuv tseem nrog lawv tuav tes .
Tsuas yog lawv xwb thiaj ua tau rau kuv .
Kuv tseem saib lawv zoo li ib co kwv tij neej tsa Hmoob .
Tsuas yog lawv rov qab txaj muag rau kuv xwb .

Cov me kwv thiab cov me muam paub tab thiab thoob tsib , kuv muab tej lus saum toj no qhia rau nej kom nej ua tau lub siab loj li kuv .
Thov nej tsis txhob tso Hmoob tseg .
Nej pab Hmoob niaj hnub no , tej zaum Hmoob yuav tsis nco nej txiaj ntsig .
Tab sis muaj ib hnub liv xwm Hmoob ( Hmong history ) mam cav txog nej lub koob lub meej mog .
Thov nej rau rau siab pab peb Hmoob mus yav tom ntej mog .
Kuv yog nej tij , kuv yog tus yuav txhawb nej cov tub txawg ntxhais ntse mus txog hnub kawg .

Nej yeej meem ua siab loj .

Dr .
Yang Dao NOTE : Kuv tab tom sau ib phau ntawv txog peb Hmoob txuj ci .
Kuv phau ntawv yuav tuaj yog sau txog peb Hmoob poob teb chaws ( 1972 - 1976 ).

------------- Original message ------------------------ Nyob zoo Dr .
Yang dao , ua tsaug ntau rau koj cov lus txhawb zog .
Kuv tau hnov cov xwm koj hais tag los no nyob rau Ban Vinai thiab , tabsis tsis paub tseeb tias muaj los tsis muaj .
Zaum no kuv hnov kiag ntawm koj los lawm , kuv thiaj ntseeg tau tias yeej muaj tiag .

Thov koj ua siab ntev tuaj rau hau SCH no , thiab sau tej zaj uas tsimnyog li no qhia rau peb Hmoob sawvdaws seb peb puas txawj sibhlub lawm yav tom ntej .
Li kuv twb tau hais tag los lawm , txhob khuvxim koj lub sijhawm .

lha Cov neeg ua tseem hlub hmoob thov mov tshua hmoob : ua li cas tej yam li no me me quav li no xwb , peb yuav mus nrog concern ua dabtsi .
tsi yog peb hmoob xwb thiaj li zoo lino , txhua hom neeg nyob ntiaj teb no los yeej zoo ib yam nkaus , tabsi luag tej neeg ntse luag tsi zoo li peb hmoob es yuav coj mus ua chaw sib tawb ua chaw chob chaw chim .
txawm yuav zoo licas thiab tuaj tau puas tsawg tus hmoob los puas leej yog neeg hmoob lawm , peb yuav tsum zoo siab tag nrho .
ntshe luag yog muab mab muab suav coj los ua qhov chaws no lawm xwb mas thiaj li , hos tsi yog li ces , peb kav tsij nrhiav lub niam tswvyim thiab homphiaj kom loj tshaj no , es yog tos tau puas tsawg caum tus puas tsawg caum pav tuaj los , ib tug hmoob muaj txoj kev zoo thiab kajsiab xwb , peb yuav tsum zoo siab tag nrho lawm mas mog os .
es peb yuav tsum tau ua siab ntev thiab siab loj , tej yam zoo li no xwb , peb twb kub thiab ntxhov siab npaum li no lawm , peb yuav ua li cas tswj tau ib lub teb chaws hais tias yog hmoob li rau lub ntiaj teb no .
peb ham tsi yuav xa mostxwv rau txhua tus tib neeg xwb les es -- zoo li no , puas tsawg lub teb chaw ua yog peb tseem muaj thiab ces yeej tsi kav ntev .

yog li nco ntsoov hais tias , tsuav yog tus txawj hais lus hmoob thiab lub tau haus hmoob lawm ces , leej twg tuaj los tau tag ...
es mam li maj mam ua seb tau li cas yuav li ntawv , tsi tau los , tsi ntev no Thai yeej yuav rov tsim kom muaj teebmeem duas ces peb mam li rov mus hais duas mas mog os .

yus twb yog cov neeg paubtab , nkagsiab , muaj lajlim plabplaws , txawjntse , thiab paub txhua yam lawm --- yog yus tseem rov los coj zoo li tej neeg ua tsi paubqab paubhaus lawm thiab , zoo li no , peb hmoob yuav ua li cas los tau ua ke thiab sib pab tau kom peb zoo tshaj qhov qub no ntxiv lawm yav tom ntej ....
even if one life , so long as s/he is hmong , then we should be grateful .

more next time ....

Born2behmong Nyob zoo Dr .
Yang Dao , Zoo siab rau koj cov lus qhuas thiab lus qhuab duas peb haiv Hmoob .

Hais txog teeb meem Hmoob mas nej cov ua tij thiaj yog cov paub zoo tshaj thiab tau pab Hmoob los lawm ntau tshaj .
Xav kom nej tsi txhob tso txoj kev pab Hmoob tseg .

Hais txog teeb meem Hmoob Tham Krabok mas peb sawv daws yuav tau nrhiav txoj kev tawm pub rau cov yuav nyob thiab cov yuav tuaj mus Asmeskas huv tibsi .
Hais txog cov yuav nyob , tamsim no tsoom nom tswv Thaib tau form ib pab neeg los saib cov teeb meem ntawd lawm .
Peb kuj muaj ntau tus Hmoob yuav nrog saib tej haujlwm no kom muaj txoj kev tawm rau pab Hmoob no .

Tabsis hais txog cov uas yuav tuaj Asmeskas mas kuj tseem yog ib qho debate loj nyob nruab nrab ntawm Tham Krabok Committee thiab Asmeskas .

Qhov teebmeem yog " Budget issue " xws li : 1 . Cov nyiaj ( budget ) uas yuav tos Hmoob tuaj Asmeskas yog nyob qhov twg ?
Raws li tus CEO hauv lub Tham Krabok Committee tau hais mas thaum U .
S State Dept .
announced qhov plan tos Hmoob tuaj Asmeskas mas lawv tsi tau kom peev nyiaj txiag yuav pab Hmoob .

2 . Vim congress los yog tsoom nom tswv Asmeskas tsi tau los tawm suab approved cov nyiaj txiag los pab Hmoob zaum no , nws qhov teeb meem thiaj yuav yog U .
S State Dept thiab cov thawjcoj ntawm local government .
Pivxam li Fresno , MN , los yog Wis .
lawv cov no yog cov yuav nrhiav peev nyiaj txiag los tos cov Hmoob no .
Tabsis ib qhov teebmeem mas yog lawv cov tax payers puas yuav txaus siab rau tus plan no .

3 . Thaum kawg yog peev nyiaj tsi muaj ces yuav tau kawg txais nyiaj ( loan ) rau cov Hmoob no .
Qhov no yog qhov Hmoob yuav tsum tau paub tias thaum Hmoob tuaj txog Asmeskas lawm , Hmoob yuav tau them tej nuj nqis no rov qab .
Tsi yog tau tuaj dawb .
Tus teebmeem yuav tos Hmoob tuaj Asmeskas kuj tseem yog ib qho teebmeem loj kawg .
Sawv daws cov ua haujlwm nyob ze rau phab neeg tawg rog thiab hauv U .
S State Dept .
mas yuav tau saib tej teeb meem no kom ti .

4 . Tamsim no hauv U .
S State Dept .
tab tom npaj yuav rho nws tus Ambassador nyob hauv Thaib thiab Los Tsuas rov los .
Tsi paub meej tias thaum ob tus neeg no raug rho rov los lawm puas yuav muaj teeb meem txuam yuaj rau peb cov Hmoob .

Xav kom sawv daws sib zog pab rau cov uas xav xav tuaj Asmeskas no kom lawv tau tuaj .
Nej cov ua tij uas nyob ze rau hauv U .
S State Dept .
, nej yuav tau sib zog pab cov no .

Ua tsaug Touyer Born2behmong , Muaj ib txhia thawj coj Hmoob kuj xav tias thaum qhib ib lub qhov rooj li no rau peb Hmoob uas yog muaj txiaj ntsim rau tseem fwv USA mas xav kom yog cov Hmoob uas yeej muab roj ntsha pua lub teb lub chaw lawm tiag tau tuaj xwb .
Lawv txhawj tias tsam muaj ib txhia niag Hmoob uas yeej nrog tog liab tawm tsam peb tau ntau lub xyoo lawm los yuav tau tuaj .
Nyob li ib txhia kwv tij neej tsa Hmoob Thaib uas yeej muaj liaj ia teb chaws ruaj ntseg nyob Thaib Teb lawm los cia li yuav take qhov opporunity no nkag tau tuaj .

Yog hais li nej cov ua kwv hais ces tsuav yog lub taub hau Hmoob xwb ces txawm tuaj tau ntau npaum li cas los haj yam zoo xwb , puas yog ?.

Yog hais tau li no mas kuv tias peb Hmoob yeej ua tau lub siab loj lawm thiab los mad yuad .
Tej no ces peb twb mus beyond peb lub xeem lawm thiab los mad yuad .
Kuv zoo siab uas sawv daws ua tau lub siab loj tias ua li cas los tsuav peb yog Hmoob xwb ces tuaj tau ntau npaum cas twb zoo .

Ua taug , CY ***@yahoo . com ( Dr_Touyer ) wrote in message news :<***@posting .
google . com>...

Dr .
Touyer , Koj yog Hmoob Nyob Thaib Teb los koj yog Hmoob nyob America teb ?
Lam xav paub xwb .

Tijlaug Dr .
Yang Dao , Koj zaj dabneeg yog ib zaj txaus tu siab heev .
Tabsi nws yog ib zajdabneeg qhia kom peb cov yau paub tswj peb tus kheej , txhob xyaum coj tus cwjpwm txo yus tsev neeg .
Koj muaj lus zoo , kav tsij cob qhia kom peb cov yau pom kev deb .
Yog peb mloog koj thiab cov ua niam ua txiv hais ces , nej pom dhau 3 lub roob , tejzaum peb yuav pom dhau another 3 lub roob .
Tabsi , yog peb tsis mloog thiab tsis kawm ntawm nej cov ua tej thiab ua niam ua txiv , nej twb pom dhau 9 lub roob los peb tseem ntsia ntawm ntsis ntiv taw xwb .
Yog thaum peb pom ntawm peb li ntsis ntiv taw xwb ces , peb yeej xav hais tias peb yog tus paub tshaj , ntse tshaj , thiab muaj peevxwm tshaj lawm .
Yog thaum peb tsa muag ntsia deb zog pem peb hauv ntej , ntse peb yuav pom lwm tws tseem paub zog peb thiab .
Mas yog nej cov ua tij , ua niam ua txiv tsis cob tsis qhia , peb ua raws peb siab nyiam xwb ces ntshe yuav tsis improve peb tus kheej li .

Ib tsoom phoojywg , Yog nej muaj cov txheeb ze nyob rau Wat Thamkrabok es lawv muaj npe xamphaj nyob hauv 14 , 076 tus ntawd lawm no ces kom kavtsij xamphaj tuaj nkaus xwb .
Yog leejtwg poob npe , Nco ntsoov muab daim FAQ thiab tsab cai thaum lub 12 hli tim 18 , 2003 coj los nrog luag sib hais nawb .

Yog nej tus neeg qualified es tseem tsis muaj npe tuaj , nws yog nej li responsibility yuav nrog luag sibhais .

Hais rau nej cov ua muaj npe tuaj , tsis txhob ntshai tsam America tsis muaj nyiaj tos los yog yug nej .
Luag twb txiav txim siab tau zoo lawm , luag mam teb nej hais tias luag qhib kev tos cov hmoob tim qhov tsua tuaj .
Ua cas tamsim no luag twb xa neeg tuaj txheeb nej npe txog tog no lawm es , tseem hais tej yam ua rau sawv poobsiab ua luaj ?
Yog luag tsis muaj pob nyiaj ces luag yeej tsis xa neeg tuaj xamphaj nej li los mas hmoob .
Yog hais npaum no , nej tseem tsis ntseeg , kuv yuav tsis hais ntxiv lawm .

Cov hmoob tuaj zaum no , luag muaj ib pob nyiaj rau lawv noj thawj 30 hnub .
Dhau li ntawd , lawv yuav tau noj nyiaj neeg tawg rog ( refugee resettlement fund ) li 8 lub hli .
Dhau li ntawd , yog lawv tsis tau haujlwm ua , lawv muaj cai noj nyiaj Welfare kom mus txog 5 xyoo .
Dhau 5 xyoo , yog lawv tseem tsis tau tau yog Citizens , Xyoo thib 7 ces lawv yuav raug txiav nyiaj .
( luag hais tias , yog peb tos nej tuaj raws neeg tawg rog , nws yog peb lub luag haujlwm yuav take care kom tau nej txog thaum nej pab tau nej tus kheej , limit time yog 5 - 7 xyoo ).
Tabsis tsis yog luag hais li no ces yus tuaj txog txawm yuav tuaj nyob noj xwb .

Luag pab yus thaum yus pab tsis tau yus tus kheej , tabsi 5 xyoo lawm ces , tsim nyog yus pab tau yus tus kheej lawm , puas yog ?

Hais txog cov pib davhlau , nej yuav tau them rov qab .
Thaum nej tuaj txog 6 lub hli , luag yuav kom nej pib them rov qab in minimum payments .
Tabsi , tej pib davhlau no xwb , nej twb ntshai them rov qab no ces tsis tas tuaj los tau nawb mog .
Peb nyob tebchaws no , peb ncig mus rau ub rau no , peb siv nyiaj them pib davhlau ntau ua luaj .
Cov niaj hnub los xyuas nej nyob rau THaib teb thiab nplog teb , es , ib xyoo no lawv sib tsheej $7 - 8 , 000 yuav pibdavhlau twb tsis ua li cas .

Tej nyiaj refugee resettlement fund ntawd yeej yog cov pejxeem American li taxes tiag , tabsi qhov ntawd tsis muaj teebmeem .
Vim pejxeem Americans ces txawm yog peb thiab ntag .
Peb yeej tsis khuv xim hlo li .
Peb muaj ze ntawm 2 - 3 puas txhiab tus hmoob .
Ib xyoo peb them tax txog ob peb puas million .
Muab cov nyiaj Tos peb 14 , 000 tus hmoob xwb , yeej tsis nqig ib qho luaj twg .
Yog leejtwg tsis txaus siab , peb muaj txoj cai yuav nrog tus ntawd sibhais .
Tsis tas li ntawd , the State Department twb txiav txim tag lawm , tsis txhob hais dabtsi ntau ntau .

NkaujNyiag Nkauj Nyiag , Kuv yog neeg Miskas thiab neeg Thaib huv tibsi .
Nyob Thaib teb los kuv yog Thaib , nyob Miskas los kuv kuj yog Miskas .

Nkauj Nyiag , koj hais los yeej yog lawm .
Tabsis qhov kuv hais yog ib qho issue kuv xav raise kom sawv daws aware txog thiab muab siab rau nrhiav txoj kev pab Hmoob .

Kuv tsi paub tias koj puas tau ntsib thiab consulted nrog pab neeg saib " Tham Krabok Committee " uas raug tsa los ntawm Priminister Taksin thiab raug lees paub los ntawm U .
S State Dept .

Tamsim no Tham Krabok raug kaw tsi pub neeg txawv teb chaws nkag rau hauv .
Leej twg yuav nkag tau yuav tsum raug tso cai los ntawm pab no los yog " OKRMN ."
.
Muaj ib txhia kuj lam nyiag nkag tau rau hauv Tham Krabok tabsis yog los ntawm their own risk .

Cov issue kuv hais yeej raug muab hais tawm rau public 50 tawm lub rooj xovxwm/news thiab media .
The latest issue yog raug interviewed rau hauv Fresno Bee thiab tshooj TV 24 nyob Fresno .
Tsi paub tias lawv puas tau ready tso tawm .

Touyer .

Dr .
Yaj Daus : Ua tsaug rau koj cov lus qhuab qhia zoo !
Will look forward to reading your new book ( s )!
God - speed !

Very best , Brandon
