Phoojywg idonotknow zaj kwvhuam hais txog chivkeeb huamyuaj lub npe Caubfab : " lo koj hais hmoob tim hav zoov mas bloglo yog caubfab no ov blog hu rawsli huab tais blog ib tug tub uas thaum 77 - 78 ntawd hmoob sawv rog khiav mus nyob hav zoov huab tais blog tsev neeg mag ntes coj mus kaw .
hmoob thiab ib co nom blog uas nyob ze ze ntawm huabtais tsev neeg tau sablaj seb yuav ua cas cawm kom tau huab tais blog ib tug tub at the minimum kom lub zog ntxeev teb chaws rov muaj lrov rau huabtais blog tog .
cov nom blog ze ze huab tais yuav kom hmoob nqes mus luangprabang .
blog mam tuaj tos hmoob mus nkag huabtais tsev thiab coj blog tus tub caub xais ....
ntawd khiav mus hav zoov .
vim yog cia hmoob mus ko taw rau tom huabtais tsev mas muaj ob peb lub khaib blog liab thiab nyablaj ces ntshe txoj kev yuav tsis pub hmoob mus tso tau tus tub huabtais ntawd kiag li .
lub sij hawm ntawd kuv tseem yog menyuam yau 8 xyoo xwb ceslawv tsis pubkuv paub ntau tabsis lawv tuaj tham tsheej pawg ces kuv pheej zaum mloog loslawv tsis kk .
lawv tuaj tham ntawm peb vim peb yog ib pab caubfab nyob ze kasxim ces kuj yog ze luangprabang dua li lwm pab hmoob caubfab ces lawv xav kom peb cov caubfab nrog cov hmoob mus nqe nram nroog .
txog thaum kawg sib sau sib sau tau hmoob coob tshajpua tus tub rog mus nqes nroog .
hmoov tas rau tus tub huabtais ntawd vim thaum hmoob mus txog tom kev tsheb no ces kom hmoob nyob ntawm kev tsheb tos .
cov nom blog mam coj tsheb tuaj tos hmoob ces caij tsheb ncaj qa rau tom huab tais tsev yog tsis muaj hma ntsuab ua lajjkab thaiv kev .
yog thaiv los kom tua kisag mam mus ntxiv lawm tom huabtais tsev mus thauj huabtais tus tub khiav .
txog lub sij hawm teem tseg ces hmoob mus poob nroos ntawm txoj kev nom blog kom hmoob mus tos .
hmoob mus txog thaum qaib quas tsis tau pom kev ces hmoob mus nyob tos kom tsheb tuaj thauj .
blog cov tsheb tuag aws cov tsheb kom tuaj thauj hmoob ntawd muaj ib ob lub cia li ntswj yuam sij los ntsiag to .
ntswj li cas los ntsiag to .
hmoob nyob nyob ntawm kev kaj ntug kiag ces hmoob tias tsam no mus tom huabtais tsev niag nruab hnub ntshe mus cuab plab rau nyablaj tua xwb os .
hmoob rov nkag twj ywm rov pem hav zoov ua siab tso kev tsheb tseg .
blog muab tsheb dawj2 tiv tau mam dhia dhia tuaj txog ntawm kev hmoob twb rov pem hav zoov lawm ntsiab tas .
mus tso zaum ntawd ces plam du lug tsis tau num kiag .
tau tsis muaj tsawg hnub ces blog liab twb muab niag tub huabtais ntawd ntes kiag coj mus kaw nrog nws pab neeg tom nkuaj lawm thiab ces tsis muaj zaum ob rau hmoob mus cawm li .
vim hmoob mus cawm huabtais tus tub caubfab xais ...
ntawd ib zaug ces blog thiaj tias cov pem hav zoov yog CAUBFAB raws tub huabtais lub npe .
lub caubfab no mas lus blog hu cov huabtais cov tub ntxhais yeej pib lo caubfab ( tswv ntuj ) no ua ntej ...
tus tub ces thiaj yog caubfab xais ...
no mam ntxiv lwm lub rau tom qab .
lub tom qab mas kuv menyuam khuaj dhau lawm ces kuv tsis muaj ib qhov memory cim lub npe blog ntawd lawm .

" PY idonotknow , Koj zaj kwv huam hais txog chivkeeb huamyuaj ntawm lub npe Caubfab kuj lias muaj logic kawg thiab , tabsis ho tsis zoo li qhov kuv tau hnov los .
Cia kuv ho piav raws li kuv zaj thiab seb ho yog qhov twg lawm .

Raws li kuv hnov tej tijlaug , tej niam tej txi thiab li kuv experienced mas lub npe Caubfab yog ib lub npe uas cov Hmoob thiab cov Nplog saib tsis tau peb cov Hmoob uas mus ntseeg Ntuj xwb .
Peb khiav mus nyob hav zoov thaum lub 7 hli ntuj , 1975 . Thaum hnov hais tias GVP khiav tawm tebchaws lawm no ces neeg khiav rigrws rau ub rua no .
Peb ces peb tsis khiav los hla dej hos peb ho khiav nce roob .
Peb mus teev Tswv Ntuj rau pem roob Phu Npiab .
Thaum lub sijhawm Hmoob raug tua nyob rau choj Henherb ces peb twb yeej nyob peb pem roob Phubia lawm .

Raws li tej laus piav mas thaum pib mas muaj 2 yig xwb , ces neeg cia li khiav tas zog lawv qab tuaj ces tau li 2 lub hlis xwb ces neeg khiav tuaj ze li 500 leej .
Ib txhia khiav tuaj nrog peb nyob tau li 2 - 3 limtiam xwb ces nyob tsis taus thiab tsis nyiam teev Ntuj ces cia li khiav rov qab rov rau nram nroog lawm .

Cov khiav rov qab ntawd yog cov uas rov mus qhia cov Hmoob nram zos thiab yog cov uas raug tubrog nug ces lawv thiaj qhia tubrog ( kausmom dawb , as known at the time ) hais tias , cov Hmoob ua khiav mus nyob havzoo ntawd ces lawv tsis yog mus ua Caubdin hos lawv mus ua Caubfab xwb .
Txij thaum ntawd los ces lub npe Caubfab thiaj li pib tawm tuaj .

Thaum tseem fwv hnov hais tias muaj ib co neeg mus ua Caubfab lawm ces lawv thiaj li txhib tub rog lawv peb qab tuaj tua peb .
Tau muaj li ob lub hlis tom qab peb khiav xwb ces tseemfwv cov leem tuaj muab peb tua rau pem taw roob Phu Npiab ( Phubia ).
Ua rau peb muaj kev ploj tuag thiab raug mob ces thiaj ua rau peb chim siab heev .
Cov thawj coj thiab cov txiv neej thiaj li sablaj ces thiaj li sawv npluav rog rob caub rau lub 9 hli xyoo 1975 nyob rau Mooscab .
Npluav rog ntawv kuv tseem yau ces kuv tsis tau mus .
Tabsis muaj 3 leeg neeg hauv kuv tsev neeg tau nrog lawm mus .
Cov tub rog muaj 30 tawm leej , tabsis tsuas muaj 11 rab phom xwb .
Dua li ces txib riam ntawm duav yuav mus pauj kev ntsim siab no .
Yeebvim peb mus ntseeg Ntuj , cov tubrog lub siab tawv taus thiab ua siab loj nteev hais tias Ntuj yuav pab ces lawv cia li tsis nco ntshai li .
Thooj txhij ntawd , tseem muaj ib tug Nkauj Mog Mim hnav zam Hmoob ntxuaj sev tho ua ntej thiab .

Npluav rog ntawd ua rau lub npe Caubfab nrov ncha thoob ib cheeb tsam ze ntawd .
Cov thawj coj uas nyob rau peb pabpawg no los yog cov neeg nrov npe nyob lub zej lub zos Mooscab thiab , ces lawv rov los rob caub ces thiaj nrog ncha heev heev .
Lub caij ntawd , Zoovzuag Hawj thiab Vajtswvcim Vwj twb yeej teev Ntuj ua ntej tebchaws tawg lawm .
Lawv yeej nyob lawv tej qub zej qub zog ces peb mam li tawg mus nrog lawv nyob .
Ces peb coj lub npe Caubfab mus kis rau lawv thiab .
Txij li ntawd los ces sawvdaws thiaj li rau ris lub npe Caubfab los lawm .

Cov thawj Caubfab uas kuv hais no , tshuav ib tug hu ua Ntsuab Lauj Yaj , tseem nyob rau Thaibteb .
Yog leej twg xav paub qhov tseeb , mus nug nws .
Nws kuj yog ib tug Hmong movie Star thiab , yuav nrhiav tsis nyuab .

HL Oh Nej tham mus tham los , Nej hais tus ntsuab lauj yaj dub ntawv los , kuv paub Caubfab thiab os , cov caubfab lawv yeej muaj ib tug tswv lawv ntseeg xwb , Thaum pib tsis muaj neeg pab hmoob , Hmoob thiaj hlawv tswm ciab paj ntoo thov ntuj kom pab hmoob , Nplog pom ces thiaj muab hmoob hu ua cov hniag Thov ntuj ( caubfab ) Ntuj yeej tsis pab nej li os , Tiam si lub caij ntawv thov ntuj yeej zoo kawg li , Vim sawv daws coj zoo thiab yog li tus tswv qhia tiag , ces ntuj pov puag sawv daws li siab nyiam .

Tom qab no sawv daws coj phem tsis mloog li tus tswv hais nyias khav nyias , Lub ntuj cia li muab sawv daws tso tseg , Nej thiab kuv thiaj tuaj ua Ntsuag nyob nrog mab dawb yug yaj ntag .

xav hais kom meej tshaj no los tsis tau txog caij hais thiab , tsam tus tswv ho tsis pov puag kuv lawm thiab .

hais li no xwb nawj .

Tub cag Hmoob On Friday , November 30 , 2012 2 : 25 : 40 AM UTC - 6 , ***@hotmail . com wrote : Yajts , Koj hais yog lawm ov , ntuj yeej tsi pab Hmoob tiag mas , tab sis li koj hais los ntawd tiag , thaum ntawd ces tsi muaj neeg ua txiv lawm , nyab laj nplog liab los tsim txom Hmoob cov neeg paub tab txawj hais lus hauv tej zej zos , Hmoob thiaj tau taws tswm ciab thov ntuj li koj hais , ntuj li pab , thaum ntuj pab lawm Hmoob tua txog twg muaj yeej txog ntawd li .
Lub caij Hmoob tseem muaj yeej zoo zoo ntawd yog yeej los ntawm txoj kev ncaj ncees rau lub ntuj .

Tom qab no Hmoob txawm muaj ib feem khav txiv yuav ua tus loj tshaj lub ntuj lawm , thiab nws khav tias qhov muaj yeej ntawd yog nws tus kheej txoj hmoo , tsi yog ntuj pab , thiab tseem muab cov ntxhais Hmoob mos mos uas teev ntuj coj mus teev , muab tej ntxhais lub xub ntiag tig npuab nws muab lub nraub qaum teem rau hauv av , ua rau tej me nyuam hluas nkauj ntsia cov nplaim tswm ciab teev ntuj mas fos ntais fos ntais lawm xwb ces , txij ntawd los Hmoob hais hu ntuj tsi hnov li lawm .

Thiab tseem muaj ib cov tuaj tsa ua nom ua tswv loj , muab rau ib txhia ho tseg ib txhia cov thawj coj ho tsi muab nom rau ces Hmoob kev sib pab cia tag , ces nyab laj tua koj los kuv ua sub sum rau , nyab laj tua kuv los koj ua sub sum rau ces thiaj tuaj nyob ua qhev li no mas .
YOG YUAV THAM NTXAWS NTXAWS MAS THAM TSI YOOJ YIM XAUS TSEEM TSHUAV NTEV HEEV .

YTK Phoojywg Yajtsib , Tus kuv hais ces yog tus koj hais lawm ntag .
Thaum ntawd kuv tseem yau , tsis paub cov laus coob leej , tabsis yeej paub tus puav uas muaj npe li nram no : Ntsuab Lauj Yaj , Tsav Txhiaj Yaj , Ntsuab Foom Lis , Paj Xyeem Lis , Ntsuab Hawj Lauj , Vaaj Kuam thiab tshuav coob tus tabsis nco tsis zoo lawm .
Hos hais txog ntawm lub npe Caubfab ces yeej yog li koj hais lawm , Nplog hu peb raws li qhov peb mus teev Ntuj ( Tswvntuj ) xwb .

Phoojywg YTK & Yajtsib , Raws li tej laus piav ces yeej yog li neb hais lawm .
Ntuj pab povpuag peb ib ntus ces mam li tsis povpuag sawvdaws lawm .
Qhov uas sawvdaws hais nroo nreb hais tias ua txhaum Ntuj ces yog muaj cov Saub cuav thiab muaj cov Nkaum Mogmim cuav sawv coob heev .
Saub thiab Nkauj Mogmim tseem muaj kev sib daj sib dee , ces thiaj li tsis cobphum lawm .

Tej no yeej muaj tseeb ; tsis tag li ntawd , cov saub cuav no yog luag tog sab tod cov neeg uas luag tso tuaj soj seb yus ua dabtsi , ntseeg dabtsi es kom luag thiaj li paub siv yus tom txwv rau yus xwb .

Yog yus ua twb zoo xav , xav raws li yus tsis yog ib tug neeg ntseeg ntuj , xav raws li yus yog ib tug nav kasmoos xav ces tsis yog tim tej peb ua txhaum Ntuj li peb hais ntawd .
Tabsis tim yog luag siv phaen xon phaen xwb .
Lub sijhawm ntawd , luag tog sablaug siv lub tswv yim ntawd los txov tog sabxis cov tub rog thiab txov pab pawg Koos Pajcai xwb .
Luag twb hle kej ( cape ) lawm mam tshoob phom rau yus kom yus ntseeg hais tias tsis nrov ; kom yus ntseeg tias yog ntuj pab yus no .

Hos luag tog sab laug tuaj tom qab tua tog sabxis cov tub rog los yus cav xav hais tias yog Ntuj ntxeev luag tawv muag es luag thiaj rov sib tua luag no .
Yus tsis paub ces tseem xav hais tias yog ntuj pab pab yus , yus tseem qhuas qab qhuas tsau .
Tabsis qhov tseeb yog luag siv yus txoj kev ntseeg los txov cov neeg uas luag xav txov ces mam muab lub txim pov rau yus ris xwb .

Li sawvdaws twb hnov thiab pom ne , tsawg tus neeg nram zos uas raug luag muab tua pov tseg los puav leej muab liam rau Caubfab xwb ne puas yog ?
Raws li yus paub , cov neeg raug tua ntawd , puav leej yog tog sabxis tej qub nom qub tswv xwb .
Twb tsis muaj cov uas yog tog saub laug tej nom tej tswv raug tua li ne .
Hos tog sablaug mas kuj tej thaum luag sib txeeb nom es sib tua thiab , los puav leej muag liam rau Caubfab ris tag nrho .

sorry tham ntau zog thiab tham out topic zog lawm , HL
