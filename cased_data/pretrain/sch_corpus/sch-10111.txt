Cov phoojywg , Peb tham txog nej qhab nab tub txawg ntxhais ntse Dong Dok thiab Li Chee ntau zaus los lawm , zaum no peb ho los tham txog peb qhab nab tub ruag ntxhais ntshaw Vibnais seb yuam .

Nyob rau xyoo 1986 ntawd , cov tub txawg ntxhais ntse tawm tuaj mus txawv tebchaws tag , tshuav tus puav nyob los luag tsis xum ua laj ua kam li lawm , vim yog lub sij hawm ntawd , UN & COERR txiav pob nyiaj pab rau cov neeg tawg rog lawm ces luag thiaj li tsis them nyiaj hnub nyiaj hli rau ib tsoom tub laj tub kam nyob rau txhua lub yeej tawg rog nyob Thaib Teb lawm .
Lub sij hawm ntawd , tshuav cov tug ruag ntxhais ruag sawv los ua laj ua kam , ua nais naum nais khu lawm xwb .

Tabsis kuj lias zoo , nyob rau xyoo 1987 - 88 ntawd , koom haum COERR tau faib ib co tsho rau cov nais khu .
Ib lub tsev kawm ntawv twg tau ib hom tsho ncaws pob uas zas tib yam kob .
Thiab tseem muaj kev sib tw ncaws pob yam lom zem kawg nkaus .
Lub sib hawm no , cov ntxhais Hmoob mas txaus siab rau thiab ntshaw cov tub ruag no los ua lawv tus hlub kawg li .
Yog leej twg hnav hom tsho no tawm mus tham hluas nkauj mas , yus txawm phem dab tuag tsawv los hluas nkauj yeej tham luag ntxhi rau yus .
Lub sij hawm ntawd kuv muaj poj tub se lawm , yog li ntawd , kuv thiaj li qiv kuv lub tsho rau kuv ob peb tug phoojywg sib hlo nto hnav .
Lawv piav rau kuv hais tias , hnav lub tsho ntawd mas hluas nkauj tsis xyeej yus li .
Kuv thiaj li mus sim na has , ua cia muaj tseeb tiag .

Nej leej twg muaj lus xav tham no ho ntxiv rau thiab , HL Corrections : Tub Ruag Ntxhais Ntshaw HL HL es koj namnyob Vibnais hab os ?
Txhob has has txug tej hov mas , koj tsis paub has tas yog tag txug lub caij hov tes nws ua rua yus don ' t want to get old li nawb mas xav noj zaub mog tas li .

chaxwm Hmonglao , koj es hais zaumtwg los hais cov uas puag thaum 1975 xwb es tsum os !!!!!!!!!

Phoojywg Chaxwm , Kuv nyob Vibnais tuaj hab es txhaj le thaam txug Vibnais kuas peb lub cev ntaaj ntsug laug lawm los kuas lub sab lub ntswg hluas le qub ntaag !

Phoojywg Tshajplaws , Zag nuav txawv zag u lawm huas !
Zag nuag mas thaam txug xyoo 87 - 88 xwb nawb , tsis tham txug xyoo 75 u lawm nawb .

Lub sij hawm hov mej puas tseem nyob Vibnais hab ma ?

HL
