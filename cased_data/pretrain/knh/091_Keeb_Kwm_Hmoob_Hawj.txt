Keeb Kwm Hmoob Hawj
Nyob rau hauv txhua txhua xeem Hmoob tej zaum nyias yuav muaj
nyias ib txog dab neeg . Tej txoj dab neeg tej zaum yuav ntxim siab , tej zaum
muaj tej txoj dab neeg yuav tsis txaus jeeg . Nyob rau hauv xeem Hawj , lawv
txoj dab neeg muaj mus raws li no .
Raws li tej laus tau hais los ib tiam dhau ib tiam , keeb kwm ntawm
xeem Hmoob Hawj muaj li no . Yav thaum ub tsis paub tias nyob rau qhov twg
thiab lub teb chaws twg thiab tsis tas li ntawd los , kuj tseem muaj leej tib neeg
tsawg tsawg . Nws muaj ib tug yawg , be hu ua Tsav Foom txawm tau mus
nrhiav poj rau qhov chi qhov chaws thiab nrhiav tsis tau li . Vim rau qhov
hais tias tsis zoo nraug thiab txom nyem , yog li no , txoj kev nrhiav nyab thiaj
li tseev nyuaj tas baum li ntawd . Thaum kawg ntawd , nws thiaj li tau los jib
niag poj liab twm hawj rau tom kev thiab nws thiaj li coj tus poj liab ntawd
los yuav ua nws tus poj niam . Thaum ntawd neeg kuj tseem tsawg thiab cuag
li gawv ob niam txiv ntawd kuj muaj hmoo . Gawv thiaj li los yug tau xya leej
tub , tab sis tsis muaj ib tug ntxhais li .
Ntev mus cov tub hlob tuaj , tus hlob twb yuav zoo muab nyab rau . Leej
txiv xav tau tias leej tib neeg tsawg dhau hwv lawm jhe nws cov tub yuav
nrhiav tsis tau poj niam ib yam gaus li nws . Txawm hais nrhiav tau rau ib tug
los yuav nrhiav tsis tau ib tug . Yog li no , thaum kawg cov tub yuav kawg yuav
tau ua rog poj niam , cov tub yuav rov qab ua rog rau cov tub . Tsis tas li
ntawd , los jhe kawg nws cov nyab yuav yog poj liab txhua txhia tus . Yog li no ,
leej txiv thiaj xav tau tias jhe kawg yuav tau coj cov tub ntawd khiav ntawm
lawv niam , tus poj liab twm hawj no mus nrhiav tej lub teb chaws kom muaj
neeg coob nyob . Thaum kawg cov tub thiaj tsis txom nyem nrhiav poj niam ,
thiab yuav tsis coj niag poj liab no mus . Yog hais tias tseem coj nws mus rau
luag pom thiab paub tias cov niag tub no yog niag poj liab ntawd yug no , mas
haj yam yuav nrhiav tsis tau poj niam rau lawv yuav . Vim yog xav tau lub
tswv yim phev li no , leej txiv thiab cov tub hlob thiaj li tau los mus baj tswv
yim seb yuav ua li cas lawv thiaj li yuav khiav dim ntawm tus poj liab no
mus .
Nyob muaj ib hnub leej txiv thiab cov tub xav tau ib zag tswv yim , thiab
lawv thiaj mus txua tau ib lub qhov cos . Lawv los mus muab lawv cov twg
taig sau mus tso rau hauv lub qhov cos , thiab lawv thiaj li hais kom tus poj
liab los txheem lub cos ntawd kom tsis txhob los mus ntaus cov twj tais ntawd
li . Thaum tus poj liab los mus txheem lawm , lawv thiaj li khiav . Cov txiv tub
ntawd siab phem kawg gaus , lawv kuj tsis hais rau leej niam paub tias lawv
yuav khiav no . Cov txiv tub siab phem no cia li khiav mus li lawm xwb . Nws
yog cuag li ntuj tsis kheev , lawv mus tau ib hnub , ces tus tub yau , be hu ua
Ntxawg no tau nqhes leej niam mis heev . Vim rau qhov hais tias nws tseem
me thiaj tseem noj leej niam miv . Nws thiaj hais rau nws txiv thiab cov tij
laug tias nws yuav rov qab mus tom nws niam . Leej txiv thiaj li tau hais tias ,
" Me tub , Ntxawg yog koj yuav rov qab mus no ces tsam peb tsis sib jib lawm .
Koj nco joov tias yeej yog niag poj liab twm hawj yug thiab no . Tag nrho nej
sawv daws cov be yuav tsum muaj lub be hu ua hawj no es nej thiaj li sib
nrhiav yav tom qab . Ces koj nco joov tias koj hu ua Ntxawg Hawj no ." Yog li
no , nws thiaj li tso lawv tseg thiab rov qab los rau tom nws niam lawm .
Thaum nws tau rov qab los txog ua li cas nws niam tseem txheem rawv
lub cos ntawd . Tus tub yau ntawd thiaj li los mus ib daig taws los mus txheem
lub cos ntawd , thiab nws niam thiaj li dim . Nws thiaj li tau hais qhia rau nws
niam tias twb yog lawv txiv coj lawv khiav ntawm nws niam mus . Nws rov
qab los vim rau qhov hais tias nws tseg tsis taus nws niam miv .
Thaum tus poj liab tau hnov thiab paub li no lawm , nws thiaj li cem
thiab foom tias " Rau tus liab tij ntawd mas yeej tsis pub huaj vam mus li ,
tsawg tias los yeej tsis pub huaj vam li . Nws tsuas pub kom tshuav noob gaus
xwb . Kuv tus tub Ntxawg cov mas pub kom nyob huaj vam mus thiab kav
nyob mus tas ib txhiab ib txhis ."
Ces yog li no , niaj hnub no tsis hais Hmoob Juab , Hmoob Dawb , Hmoob
Quas bab , thiab Hmoob Dub , yog lawv lub xeem yog xeem Hawj no mas nws
tsuas muaj ob pab xwb . Ib pab yog liaj tij pab thiab ib pab yog liab ntxawg pab .
yog hais tias lawv yog liab tij pab no ces yeej tsis muaj coob li liab ntxawg pawg .
Liab tij pab mas yeej tshuav noob xwb thiab yeej tsis huaj vam li liab ntxawg
pab li . Nws pib huaj vam thaum twg mas cov txiv neej yeej kawg yuav nyob
tsis ntev li . Thiab tsis tas li ntawd , liab tij pab mas cov txiv neej yeej nyob tsis
laus li liab ntxawg pab .