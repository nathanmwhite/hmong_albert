Ntuj Tsim Teb Raug
Thaum ntuj tsim teb raug nyob rau lub ntiaj teb no leej tib tib neeg
tseem tsis tau muaj nyob . Tom qab Saub tau tsim tej nrih tsuag thiab tej tsiaj
tas . Saub mam hais tias , " Nyob rau ntiaj teb tej txhua tsav txhuav yam Saub
tau tsim muaj tas , tab sis cov tau tsim muaj tas yuav tsis muaj ib yuav los mus
saib xyuas tau tas nrho sawv daws ." Yog li no . saub thiab li tsim Luj Tub thiab
Ntxhi Ci nkawv los nyob rau lub ntiaj no .
Thaum pib neeg lub neej nyob rau lub ntiaj teb no tsuas yog muaj nkawv
ob leeg xwb . Thaum nkawv hlob tuaj lawm , nkawv thiaj hais tias nkawv yog ob tug
nus muag . Nkawv nyob nyob tsis muaj neeg nyob qhov twg yuav tuaj xyuas los
yog nkawv yuav tau kev mus xyuav li . Yog li no , thaum ob tug nus muag ntawd
loj tiav niam tiav txiv lawm thiab muaj ib hnub Luj Tub thiaj hais rau nws tus
muam , Ntxhi Ci tias , " Ntxhi Ci kuv los loj hlov tiav txiv , koj los loj hlob tiav
niam . Wb tau nyob tav li no rau ntawm qhov chaw no yeej tsis pom muaj ib
tug tib neeg yuav tuaj saib wb los wb pom li , ces koj mus nrhiav leej tib neeg
lawm sab qab ntug hos kuv mus nrhiav leej tib neeg lawm hauv ntuj . Wb
mus nrhiav muaj thiab tsis muaj los peb xyoos txwm nkaus wb rov qab los sib
jib rau qhov chaw ntawm no dua ."
Tus muam teb tias , " Mus los mus wb twb tau nyob qhov chaw no ntev
lawm thiab yeej tsis muaj neeg yuav ua rau wb pom li . Ua li koj hais wb mam
rov qab los sib ntsib ntawm no peb xyoos tom ntej no ." Yog li no lawm , ob tug
nus muag ntawd thiaj li sib faib kev . Tus nws mus sab hauv ntuj thiab tus
muam mus sab qab ntug lawm .
Ntxi Ci mus mus txog qhov twg los yeej tsis pom leej tib neeg li . Tsis tas
li ntawd , tus nus mus los kuj tsis pom leej tib neeg nyob qhov twg li thiab . Pes
tsawg yam tsiaj thiab kab noog twb pom txhij pom txhua tab sis yeej tsis pom ib
tug tib neeg li .
Gawv ib leeg thiaj mus tau peb niaj ces yog li no , nkawv thiaj li rov qab
los . Thaum tig rov qab los ntawd tus muam xav tau tias nyaj nws nrhiav tsis
muaj neeg nyob rau sab qab ntug , tej zaum sab hauv ntuj yuav muaj neeg .
Tus nus los kuj xav tau tias nyaj nws nrhiav tsis pom muaj neeg nyob sab
hauv ntuj , tej zaum nws tus muam yuav ntsib leej tib neeg nyob rau sab qab
ntug .
Gawv ob leeg nyias thiaj li rov qab los nyias . Ua li cas thaum nkawv tau
los yuav txog ntawm qhov chaw uas nkawv tau sib teem tseg . Nkawv thiaj li sib
pom . Thaum no , Ntxhi Ci xav tias , " Ab cas nrhiav tau peb xyoo no twb tsis
pom ib tug neeg ua li cas zaum no pom ib tug pug tid . Kuv sim khiav mus ntsib
nws seb ." Thaum Luj Tub pom Ntxhi Ci los nws kuj xav tau tias , " Ua li cas
nrhiav tau peb lub niaj no twb tsis pomneeg , zaum no pom tus poj niam pug
tid . Kuv sim khiav khaiv mus xyuas seb ." Thaum ob tug nus muag sib khiav
los mus sib ntsib kiag , ua li cas yog ob tug nus muag qub xwb .
Ntxhi Ci thiaj li tau nug Luj Tub tias , " Luj Tub , koj mus mhiav sab
hauv ntuj es koj mhiav puas pom leej tib neeg ?"
Tus nus teb tias , " Kuv mus mhiav ces pes tsawg yam tsiaj thiab kab
noog los pom tas yeej tsis pom ib tug tib neeg nyob qhov twg li ." Nws thiaj nug
tus muam tias , " Ua li koj ne ?"
Ntxhi Ci teb tias , " Lub Tub kuv mus tau peb xyoos no tsis pom ib tug
neeg nyob qhov twg li . Rov qab los qhov no thiab thiaj los ntsib koj qhov no xwb
tiag ." Yog li no , ob tug nus muag thiaj li hais tias yuav ua li cas ? Nkawv hais
tias , " Yog li no , wb mus nug Saub saib Saub yuav hais li cas ?"
Yog li no nkawv thiaj li tau mus nug Saub tias , " Saub nyob rau hauv ntiaj
teb tsuas muaj wb ob tug nus muag xwb , thiab wb kuj xav kom wb nyob muaj
txij muaj nkawm li lwm yam tsiaj . Wb yuav mus nrhiav txij nkawm lawm qhov
twg ?
Saub teb tias , " Leej tib neeg ces nws tsuas yog kawg nkaus neb ob tug nus
muag lawm xwb ."
Gawv nug tias , " Wb yuav ua li cas ?"
Saub teb tias , " Qhov neb yuav ua li cas no ces , neb ib leeg mus ib sab
roob thiab thaum txog pem roob lawm neb ib leeg dov ib lub pob zeb los rau
mam kwj ha . Yog hais tias neb ob lub zeb ntawd los sib khwb no ces neb ua tau
txij nkawm li lwm yam tsiaj . Yog hais tias tsis khwb no ces neb ua tsis tau txij
gawm ." Yog li no , ob tug nus muag thiaj los ua li Saub tau hais ntawd .
Ob tug thiaj li tau mus xaiv ib lub kwj ha tob tob kom kawg nkaus . Tus
muam thiaj li nee mus ib sab toj mus dua pug saum ib sab roob lawm . Tus
thiaj li nee mus dua ib sab roob lawm thiab . Thaum mus txog rau saum roob
lawm , nkawv ib leeg thiaj mhiav tau ib lub zeb loj txaus nkaus ib leeg dov . Tus
muam thiaj hu tus tias kom tus xub dov tus nus lub ua ntej . Luj Tub teb tias
kom tus muam xub dov tus muam lub . Ob tug sib hais sib hais ib pliag . Yog li
no lawm , nkaw v ob leeg thiaj ua ib txhij dov los mus . Nkawv rov los lawm ces
G awv thiaj li t au la wv qab los mus xyuas .
Thaum los mus txog rau nram kwj ha no , ua li cas ob lub pob zeb ntawd
los sib khwb lawm tiag . Ob tug thiaj hais tias , " Saub twb hais li nt awd lawm ces
yeej yog Saub tsim wb los ua txij ua nkawm li lwm yam tsiaj nyob rau lub ntiaj
no ." Yog li no , txij hnub nt aw v los mus nkawv thia nts li yog txij nkawm , thiab
gawv thiaj li muaj mi nyuam zoo raws li tej tsiaj uas nrog kawv nyob rau
hauv lub ntiaj teb no . Txij li thaum ntawd los mus leej tib neeg thiaj li muaj
coob zuj zu s los mu s txog rau niaj hnub nim no .