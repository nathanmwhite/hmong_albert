Dej Cawm Siav
Yog hais tias koj yuav mus ua si lawm pem toj siab , koj yuav mus pom
tus Dej Cawm Siav rau pem ib tog kev . Tus dej no , lawv muab tis npe hu ua
Dej Cawm Siav , vim hais tias yeej yog muaj ib tug Dej Cawm Siav rau lub roob
loj loj no xwb .
Tus dejno yeej muaj tas mus li , lub caij sov los yeej muaj los mus
cawm cov neeg taug kev siav . Tus dejno yog ib tug dej pem toj siab mas nws
kuj qab zib heev . Haus tas ib pas mas yus lub siab yeej laj lawm li ib ob teev .
Yog koj haus tas peb pas , nws yuav laj koj siab lawm peb tav su . Yog koj yuav
ris taug kev mus lawm pem toj siab , koj yuav tau npaj raj los sis puas taub mus .
Neeg pem toj siab yeej haus tej dej uas laj laj siab li no xwb . Tau haus
cov dej co nws yuav ua zoo rau yus lub cev . Yus lub cev yuav zoo yam li cov
dej laj siab no mus kom tas yus lub neej .
Yog li no lawm , los ua ib zaug neeg xwb yuav tau mus haus dej qab zib
lawm pem toj siab . 