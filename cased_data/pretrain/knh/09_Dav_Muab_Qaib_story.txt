Dav Muab Qaib Liaj dav mas noj qaib heev kawg .
Cov qaib me mas yeej raug liaj dav muab noj tu noob yog hais tias muaj liaj dav coob .

Dav yuav los tom qaib mas nws los mus zaum pug tim tej ceg ntoo saib cov qaib .
Yog hais tias nws ya yuj ces qaib pom nws , cov qaib quaj , zaub los mus rau pem cooj qaib los sis puas mus nkaum tas lawm .
Tus dav yuav tos kom cov qaib raub kab noj heev lawm .
Nws paub tias nws yeej yuav los muab tus qaib twg lawm .
Yog li no , nws mam li ya rwg loo tid los .
Tos qaib pom ces tus dav twb muab tau tus qaib lawm .
Tus qaib cia li quaj ob peb suab xwb .

Lub zos twg yog muaj txog ob peb tug liaj dav los noj qaib heev heev mas , cov neeg zos yeej muab lawv cov qaib yau kaw hauv cooj los tawb yuav xwb .
Lawv kaw kaw loj lawm lawv mam li cia nws mus yos kab noj .

Cov liaj dav no cov neeg zos kuj cuab tau lawv kawg , tab sis yog tus hu hu dab qaib xwb .
Lawv fiab ib lub tawb klj haum nkaus li ob peb tug qaib laus .

Lawv muab kem .
Lawv muab ob los peb tug qaib rau hauv .
Liaj dav ya los pom , ces lawv yeej ya los mus muab cov qaib hauv lub tawb .
Nws nkag mus rau hauv lawm , nws yuav daig rau hauv .
Ces lawv mam li mus muab nws los mus tua noj los sis puas muab muag rau cov Daum tuaj ua lawv zog .
Kuj muaj tej zaum lawv muab cov liaj dav no ua rau lawv cov tub uas tau yuav ob peb zaug poj niam noj .

Lawv xav hais tias nws kam yuav ob peb zaug pom niam , cia nws noj cov liaj dav no saib nws muab puas yuav muab tau poj niam li cov liaj da no muab qaib .
Cov tau noj lawm kuj muaj tus puav tau hais tias qab kawg nkaus .

Yog hais tias yog zoo kwv tij thiaj li pub rau noj .
