Tswb Tshoj Ntev dhau los thiab yuav yog ua ntej dua thaum lub teb chaws Suav tshwm sim , thiab nyob rau thaum lub no lub ntuj dav thiab teb dav ces yog li no muaj neeg tsawg tsawg .
Nws tau muaj ib ntxhais Hmoob tau ua hluas gauj ntev thiab tsis muaj txiv yuav , vim rau qhov hais tias pluas hluas nraug thiab kuj tsis zoo gauj pes tsawg .
Nws tau nyob thiab nyob ntev mus uas thaum nws twb laus lawm .
Nws tau mus tham tau ib tug taw bua .
Tus taw bua ntawd kuj yog nws ib tug bua thiab .
Nyob ntev mus ua li cas tus poj niam no cia li xeeb tub rau nws lub cev , thiab thiaj li yug tau ib tug tub .
Nws thiaj tau muab nws tus tub hu ua Tswb Tshoj .
Tsis ntev tom qab nws yug tau tus me nyuam ntawd , tus taw bua laus laus thiab tau tas sim bua lawm .
Thaum tuag lawm tus poj niam ntawd tau muab nqa mus pov tseg rau tim ib lub qhov zeb nyob rau tim ntug zos .

Thaum Tswb Tshoj loj txawj txawj mus saib nyuj thiab nees thiab muaj ib hnub , nws thiaj li tau mus saib nyuj txog rau nram ib lub ntug pas dej .

Txim ntua li yuav luag ib nrab ntug pas dej ntawd mas yog dua tim qab tsuas lawm , hos ib nrab los rau sab tim no thiaj li yog los rau ntawm av .
Cov nyuj thiab nees niaj hnub los mus haus lub sab ntug pas dej tim no .
Nws tau mus saib nyuj ntawm lub pas dej no tau ob peb hnub .
Muaj ib hnub thaum yuav tav su ua tshav ntuj kuv kuv ntawd , nws txawm tau pom ib tug zoo gaus li tug twm tawm hauv lub pas dej no tuaj ziab tshav ntuj rau ntawm ib lub pob zeb nyob ze rau ntawm sab ntug uas nws tau mus nyob ua si saib nws cov nyuj thiab nees nog zaub .
Nws mus saib nyuj thiab nees ntawm lub ntug pas dej no tau ob peb hnub tom qab ntxiv ua li cas tus tsiaj ntawd pheej tawm tuaj tas mus li .
Muaj ib hnub Tswb Tshoj thiaj li tau ua luam dej mus kov nws .
Nws kuj tsis khiav .
Tus tsiaj ntawd mas yog ib tug xib nywj uas raws li peb Hmoob hais mas yog ib tug tsiaj zoo tshaj plaws .
Y og leej twg tau nws ib yam khoom , tus ntawd lub neej yuav tsis muaj kev txom nyem xws li kev tshaib nqhes yuav tsis muaj raws cuag nws .
Tab sis Tswb Tshoj ' tseem yog ib tug me nyuam tub xwb ces nws tsis paub tias tus tsiaj ntawd yog ib tug tsiaj zoo heev no .

Tau ntau hnub tom qab no , Tswb Tshoj rov qab mus saib nyuj thiab nees ntawd nws thiaj li tau mus muab caij da dej ua si .
Thaum no tus xib nywj seej heev rau Tswb Tshoj lawm , nws yuav caij li cas thiab kov li cas los tau .

Muaj ib hnub Suav txiv huab tais tau tuag thiab lawv tau kwv Suav huab tais tuaj mus nrhiav mem toj txog rau ntawm lub pas dej no .
Lawv tau tuaj pom Tswb Tshoj mus nrog tus xib nywj ntawd nyob ua si .
Cov Suav tau hais tias , " Peb txiv huab tais mas hmoov zoo kawg gaus peb thiaj li coj nws tuaj jib tus tsiaj no ."
Cov Suav tau ua luam dej mus rau tom Tswb Tshoj thiab tus xib nywj .
Tus xib nywj ploj dua hauv dej lawm , thiab Tswb Tshoj ua luam dej los rau tim ntug no lawm .
Lawv ua li tau ob hnub tseem , ces yog li no , Suav thiaj li muab nyiaj ntiav kom Tswb Tshoj muab huab tais Suav lub phij tom mus rau tus xib nywj nqos .

Thaum tus xib nywj tau tawm tuaj thiab Tswb Tshoj tau nqa lub lub phij tom mus sim rau tus xib nywj .
Thaum nws rua loo qhov ncauj , nws muab lub phij tom laug kiag lawm hauv thiab tab sis tawm plaws rau nram nws qhov quav lawm .
Tswb Tshoj tau ua li no muaj ib tav su dua thiab tsaus ntuj lawm .
Tswb Tshoj tau los tsev lawm thiab cov Suav tau mus muab chaw pw lawm .
Tag kis lawv mam li rov qab tuaj muab dua .

Tswb Tshoj los txog ntua tsev thiab nws thiaj li nug nws niam tias , " Niam kuv txiv dua qhov twg lawm ?"

Leej niam teb tias , " Me tub koj tsis muaj txiv .
Koj yeej muaj niam xwb ."

Tswb Tshoj teb tias , " Dag xwb .
Koj kav tsij qhia kuv txiv los rau kuv ."

Leej niam hais tias , " Koj tsis muaj txiv tiag tiag ."

Tswb Tshoj hais tias , " Yog koj tsis qhia kuv txiv rau kuv tam sim no ces kuv muab koj xwb ."
Yog li no , leej niam thiaj nug tias ua nws yuav muab mus ua tus dab tsi ?
Tswb Tshoj thiaj li tau qhia rau nws niam tas thiab hais tias , " Niam txawm kuv txiv yog ib tug tsiaj xwb los thov koj qhia rau kuv ."

Leej niam teb tias , " Me tub , koj txiv ces yog ib niag taw bua xwb ."

Tswb Tshoj nug zoj tias , " Ua kuv txiv dua qhov twg lawm ?"

Leej niam teb tias , " Koj txiv twb tau tuag ntev lawm , thiab kuv muab coj mus pov rau tim lub niag qhov zeb tim ntug zos tid lawm ."
Tswb Tshoj thiaj li tau mus loo rau tim nws txiv pawg pob txha thiab khaws tsuag tsuag nqa los tsev .
Nws tuav kiag ib dab ncuav thiab muab cov ncuav los mus cam kiag rau cov pob txha .
Tag kis tshav ntuj tuaj xov so , nws thiaj li nqa kiag nws txiv cov pob txha thiab tuaj lawm nram lub pas dej .

Tag kis ntawd thaum nws tau mus txog rau nrad , cov Suav twb tau tuaj nyob ntawm ntug pas dej tos nws lawm .
Lawv tau nyob tos tshav ntuj twb kub hlua lawm , thiab tus xib nywj thiaj li tawm plaws tuaj .
Zoo gau li txhua txhia hnub , Tswb Tshoj thiaj li nqa kiag Suav lub phij tom nrog nws thooj ncuav mus lawm tom tus xib nywj .
Nws muab thooj ncuav sim tus xib nywj thiab nws rua hlo qhov ncauj ; nws muab kiag thooj ncuav jaws k .
iag rau thiab tawm plaws rau nram qhov quav lawm .
Nws ua li no tau ob peb zaug .
Tswb Tshoj hnov ib tug noog quaj ntawm ntug pas dej tuaj tias , " Jawm kiag pos gaus ."
Yog li no , nws thiaj rov qab sim dua .
Thaum tus xib nywj rua hlo qhov ncauj , nws jaws kiag rau thiab pov gaus nram qhov quav .
Tus xib nywj ob peb jub tsis tawm thiab nws ho tsis rua ncauj li lawm .
Nws thiaj muab huab tais Suav lub phij tom khuam rau ntawm ob niag kub , thiab tus xib nywj cia li ploj ntais dua hauv dej lawm .
Txij ntua li hnub ntawd los mus , tus xib nywj ntawd cia li tsis tawm tuaj ziab tshav ntuj ntawm lub ntug pas dej no li lawm .

Thaum Tswb Tshoj loj tuaj lawm thiab nws tau mus kawm txuj ci .
Nws kawm txuj ci zoo kawg gaus : Tsis muaj ib tug neeg yuav kawm thiab twv yeej nws li .
Kawm ntev mus thiab nws tau qab rov los yuav tau ib tug poj niam .

Nws cia nws poj niam nrog nws niam nyob thiab nws pheej tseem rov qab mus kawm txuj ci lawm .
Tswb Tshoj mus lawm tab sis tsaus ntuj lawm nws pheej rov qab los nrog nws poj niam pw thiab thaum yuav kaj ntug nws mam li rov mus lawm .
Ua li no tau ntev thiab leej niam tsis paub li .
Tsis tas li ntawd , tus nyab kuj xeeb tub lawm .

Thaum leej niam tau paub tias tus nyab xeeb tub thiab tus tub twb tsis rov qab los xyuas gawv li yog li no lawm , leej niam thiaj li nug tus nyab .
Tus nyab kuj hais tias yog Tswb Tshoj rov qab los xwb thiab nws los thaum tsaus ntuj lawm xwb leej niam thiaj li tsis paub .
Leej niam tsis jeeg tus nyab hais li .

Yog li tus nyab thiaj hais tias , " Yog koj tsis jeeg li , no ib tsam nws los kuv mam li muab ib qho khoom cia rau koj saib ."

Hmo ntawd Tswb Tshoj rov qab los nws poj niam thiaj li tau muab nws ib sab khau zais cia .
Tag kis txog lub sij hawm nws yuav rov mus , nws mus nrhiav tsis tau nws ib sab khau .
Nws tau nrhiav nrhiav twb lig tsawv lawm thiab nrhiav tsis tau li .
Nws thiaj li tau muab quav ciab los puab rau nws sab taw tsis muaj khau ntawd kom zoo gaus li sab khau rau , thiab nws thiaj mus lawm .
Cuag li tsis muaj hmoo , hnub ntawd ho yog hnub lawv yuav mus twv dhia hluav taws .
Thaum txog sij hawm Tswb Tshoj mus dhia ces hluav taws tau kub nws sab ko taw ua tsis muaj khau ntawd thiab nws thiaj li yuav tuag .

Nws tau rov qab los txog ntua tsev .
Nws hais rau nws poj niam thiab niam tias , " Neb siab tsis zoo neb muab kuv ib sab khau zais lawm hluav taws thiaj li kub tau kuv .
Kuv kawg yuav tsis nrog neb nyob zaum no .
Kuv tuag no ces neb mus ntiav Suav txua ib lub tsu , thiab neb muab lub tsev no nrhuav los mus rauv cub kuv .
Neb tsis txhob qheb li .
Thaum twg neb rauv rauv tas lub tsev no lawm ces neb mam li qheb lub tsu ."
Thaum tau hais tas cov lus no , Tswb Tshoj txoj pas thiaj li tuaj tsis nto lawm .
Yog li no , leej niam thiab tus nyab thiaj li tau ua raws li nws tau hais tseg .

Gawv tau muab Tswb Tshoj cub tau xya hnub xya hmo thiab rhuav lub tsev los mus rauv tag nrho tab sis tshuav kiag cov ncej tse lawm xwb .
Cuag li hmoov tsis txog , leej niam hais tias , " Nyab , wb twb rhuav thiab cub tau muaj xya hnub no lawm twb tsis sawv qab los thiab tsam wb muab cov ncej no rauv tas nws ho tsis sawv .
Wb yog niag poj niam xwb wb yuav ua li cas mus txiav thiab kwv tej ncej tse no ."

Tus nyab teb tias , " Tswb Tshoj yeej yuav kom wb rauv kom tas ces wb rauv kom tas raws li nws tau hais ."
Leej niam thiab tus nyab tau sib liag ob peb lo .
Tus nyab cav tsis yeej leej niam ; yog li no , gawv thiaj mus muab lub tsu qheb .
Thaum leej niam tau qheb plho thiab pom Tswb Tshoj ib tug dawb paug thiab nroo laws tias , " Kuv twb kom neb muab peb lub tsev rhuav los rauv cub kuv kom tas no ua li cas neb tseem tsis ua li ntawd thiab .
Poj niam Hmoob no cas siab yuav tsis mloog lus thiab siab yuav ti ua luaj li .
Kuv tuag zaum no mas kuv yuav tsis los li lawm .
Neb mus ntiav Suav txua ib lub phij tom ntoo los rau kuv xwb .
Thaum twg lub phij tom lwj tag no ces kuv mam li rov qab tshwj sim ua dua ib tug Hmoob ."

Gawv thiaj li tau mus ua raws li nws hais ib zaug ntxiv , tab sis zaum no Suav paub tias , Tswb Tshoj yog ib tug neeg txawj neeg je ces yog li no Suav muab ib daig txiag zeb los tiag ua Tswb Tshoj lub hauv ncoo .
Yog lino , daim txiag zeb no tsis lwj ces nws yuav tsis tau kev rov qab los tshwm sim dua li .

Raws li hnov lus moo cua , cov Hmoob uas yog lub xeem Tsab thaum ub mas yeej caiv nqaij buas tsis noj .
Tab sis tom qab no lawm , nws ntev thiab ntev thiab vim yog kev txom nyem thiab thiaj li ho caiv tsis taus lawm xwb .
Tej zaum tam sim no pawg puav Hmoob Tsab nyob rau Suav teb tseem caiv nqaij buas kuj muaj .

Yog li no , tus Tswb Tshoj no twb tau tuag los tau tej zaum muaj ze ntau txhiab xyoo lawm .
Ua li tam sim no puas yuav tau txog lub caij nws tshwj sim rov qab los ua neeg los tsis tau .
Tsis tas li ntawd , tam sim no lawv cov hmoob Cob Fab uas niaj hnub no nyob rau Thaib thiab Blog teb tseem teev thiab hawm txog tus Tswb Tshoj no .
