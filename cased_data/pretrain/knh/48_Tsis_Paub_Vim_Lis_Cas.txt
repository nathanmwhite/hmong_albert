Tsis Paub Vim Lis Cas ?

Ua ntej dua thaum Hmoob tsis tawm Los Tsuas teb , nyob rau lub zos Tsov Dai Tuag muaj ob niam tub juag .
Tag kis ntawd , gawv mus ua teb thiab thaum gawv mus txog tom ib tog kev .
Ua li cas muaj ib tug noog daj liab zoo zoo gauj ya quaj caum gawv qab mus li ob peb tsem kev .
Leej niam hais rau leej tub tias , " Me tub ua li cas tus me noog zoo zoo gauj ntawd pheej ya caum wb qab ?
Nws twb caum wb qab pug tom ub tod tuaj lawm ."

Leej tub teb tias , " Tej zaum nws lam ya taug kev ua si xwb ."
Yog li no lawm , gawv mus lawm tab sis mas tus noog ntawd pheej caum gawv qab mus txog ntuaj rau tom gawv daim teb .
Hnub ntawd tus noog no yeej ya thiab quaj ib hnub rau ntawm gawv daim teb .

Hnub ntawv leej niam twb poob siab tias tej zaum yuav muaj xwm dab I tsi xwb xwb li .
Tej zaum tus noog ntawd yog ib tug noog xa xov los qhia pub rau gawv xwb .
Ob tug ua teb yuav tsaus ntuj ob tug thiaj li los tsev lawm .

Tau tsis ntev hnub thiab hmo tom qab no leej niam pib mob .
Lawv cov kwv tij tuaj ua neeb saib tas thiab muab tshuaj li cas rau los tsis zoo li .
Lawv xav tau hais tias yuav tsis muaj kev yuav cawm tau leej niam li lawm .
Nws mob tau ob peb hnub tom qab thaum nws pib mob ntawd , thiab nws thiaj li tau tas sim neej lawm .
Lawv thiaj tau muab nws coj mus zais rau pem lub Dawm Tuag Cua .
Lawv muab qhov chaw no hu ua Dawm Tuag Cua no los vim rau qhov hais tias tej nyom , nqeeb , tauj , ntoo , thiab lwm yam nroj tsuag tej no mas yeej raug cua muab tshuab tshuab tuag yuav tas .
Lam ciaj sia xwb los yeej tsis juab li .

Leej tub nco nws niam heev .
Nws mas yeej quaj tas hnub tas hmo thiab thaum lawv coj leej niam mus faus lawm los nws yeej mus pw ntawm nws niam kwj ntxa tas mus li .
Thaum pib ntawd cov kwv tij thiaj neeg zej zog kuj mus coj nws los tsev , ua mus ua tuaj lawv kuj muaj muaj lawv qav num thiaj liaj teb ua , lawv cia li kav liam nws nyob nws ped .
Tau ob peb hnub tsis pom nws los lawm , yog li lawv mam li mus xyuas nws .
Thaum no twb tsis pom nws nyob qhov twg li lawm .
lawv mus xam nws dhau ntau ntau txoj hauv kev thiab qhov chaw los tsis pom nws qhov twg li .
lawv kuj xa xov thiab nug mus rau cov neeg nyob ze ib teb chaws ntawd seb puas pom tus tub ntawd los kuj tsis muaj neeg pom li .
Thaum kawg ntawd , lawv kuj tsis paub tias tus tub no cia li mus dua qhov twg li lawm .

Nws twb yog tau ntev tom qab no lawm , tus tub ntawd mam li los mus ua bau suav rau ib tug pog laus laus nyob rau hauv lub zos Tsov Dai Tuag no tias , " Kuv twb mus peem tau ua ib tug neeg los zov lub Dawm Tuag Cua no lawm .
Kuv niam tau mus yuav ib tug yawg laus laus nyob rau nram lub hauv hav nej tus dej haus .
Yog hais tias nej leej twg xav tuaj jib kuv , sij hawm nej tuaj txog rau pem Dawm Tuag Cua no , kuv yeej nyob ze ze nej .
Thaum twg nej hnov cua tuaj ces kuv yeej sawv ntawm nej ib sab .
Thiab yog hais tias nej leej twg tau tuaj txog pem no , nej tsis txhob suav cua tsam kuv ho las phoom nej ."

Yog li no , txij ntua li hnub ntawd los mus pem lub Dawm Tuag Cua no thiaj li tseg ntua tsis muaj leej twg yuav mus tsuj ib taws li lawm .
Cov neeg zos ntawd cia tau tho dua ib txog kev lug lub dawm no lawm .
Thiab tsis tas li ntawd , txij ntua hnub ntawd los mus , lawv thiaj li tau muab lub Dawm Tuag Cuag hu ua Dawm Pawv Neeg no lawm .
