Pov Tua Dav Zos Roob Kasxav 1966 . Nws yog ib tag kis uas cov neeg laus twb mus dua tom tej teb tas lawm .
Tub Pov yog ib tug tub muaj kaum xyoo thiab uas yog ib leeg tub xwb thiaj tau nyob rau hauv tsev thiab zov tsev .
Tag kis ntawd , Tub pov tau tawm mus zaum zob xub ziab hnub rau ntawm lawv lub qaum qhov rooj .
Tsis deb ntawm lawv lub kaum tsev sawv ib tsob ntoo Dab Xia muaj li peb puag thiab siab kawg .
Mus li ob pem ruam kev ntawm lawv lub qhov rooj mus lawm tod yog Tub Pov lawv lub qab cooj qaib .
Tag kis ntawd lawv tug poj qaib dub coj nws zag me nyuam qaib los raub kab noj rau ntawm sab cooj qaib sab tom ub .

Tag kis ntawd , tus dav tuaj kub uas noj sawv daws cov qaib heev heev thiab je kawg twb tau ya los mus gaum rau saum tsob Dab Xia sij hawm cov qaib tsis tau sawv .
Tus dav tuaj kub no kuj yog ib tug dav loj thiab muaj zog heev .
Cov qaib laus , nws yeej pus tau ya mus huv tib si .
Yog hais tias cov me nyuam qaib mas nws tseem muab kom tau ob tug , muaj qee zaum tseem yog peb tug : ib tug kwv rau ntawm nws tus kaus ncauj thiab ob tug rau ob sab ko taw .
Tus dav no tau los mus noj lawv lub zos no cov qaib tau li ib lub caij lawm , thiab tsis muaj leej twg yuav tua tau nws li .

Tag k .
is ntawd , cuag li txog nws caij tuag , nws tsis pom Tub Pov .
Nws cia li ya kiag saum tsob Dab Xia saud los bog gaus rau Tub Pov lawv tus poj qaib thiab nws cov me nyuam .
Tus poj qaib dub ntawd quaj thiab ncaws tus dav ua rau pa av ya sib sib niab .
Cov me nyuam qaib khiav ri rws .
Tub Pov saib zoj ua li cas yog dav los tom qaib .
Nws sawv kiag mus lawm tod .
Tus dav qe muag tas thiab nws ob sab tis ya sua lua rau pem teb .
Nws tsis pom Tub Pov .
Tub Pov xa tib riam tws rau tus dab .
Dav sab tis laug tu kiag rau hauv pem teb .
Dav quaj ib suab thiab tig loo ya .
Nws ya ib tis siab li duav xwb ; nws rov qab poob los rau hauv pem teb .
Tub pov rov qab tib riag rau , ho raug kiag sab tis xis poob kiag rau hauv pem teb .
Tus dav dhia ob peb plaw thiab nws ya tsis taus lawm .

Nws .
thiaj tig loo los jia Tub Pov thiab quaj tug rua ncauj ras rau nws .
Tub Pov thiaj li tib riag rau thiab ua nws tob hau tu kiag .
Nws thiaj li cab tus dav los rau hauv tsev .

lb tsam yuav tsaus ntuj Tub Pov niam thiab txiv tau los tom teb los txog , lawv qhuas nws kawg gaus .
Nws txiv thiaj li tau muab tus dav tuaj kub no dob thiab tseev ci rau nws noj .

Thaum cov laus tau mus ua teb los txog tas thiab cov neeg zej zog tau cav thoob zos tias Tub Pov xuas riam tua tau tus dav noj noj sawv daws cov qaib lawm no .
Lawv cov laus tau tus mus qhuas Tub Pov thiab ua nws tsaug .

Yog hais tias Tub Pov tua tsis tau , tej zaum tus dav no tseem yuav muab lawv lub zos no cov qaib noj lawm pes tsawg caum tus ntxiv .
