Tswv Xyas
Raws li tau hais los mus, tus Tswv Xyas no yeej muaj tshwm sim tiag.
Thaum pib zaj dab neeg no mas nws muaj mus raws li no. Nyob rau lub zos
Zeb Txaij Pliag, Roob Phauj Thoos, Xee v Moosloob, Los Tsuas teb thiab y uav
yog nyob r au tham t sam li 1920 tej ntawd. Muaj tsib tug txiv nee j Hmoob
thiab Tswv Xy as lawv tau nq es tuaj m us yuav khoom lawm nram chaw qes,
xws li yuav jev, roj a, thiab m e ji s ntaub hnav. Nyob rau lub c aij ntawd,
Hmoob nyob rau p em toj siab m as yeej tsis xav nqes tuaj mus rau nram cha w
qes, vim rau qhov hais ti as cov huab cua nyob rau nram cha w qes sov. Yog li
no, kuj jhai tsa m tau mob. Tsis tas li nt awd, nws kuj yog nyob deb thiab. Muaj
li no lawm, nws yuav t sum yog sib yaum tuaj coob tus thia j li yuav t au luag
tuaj, thiab muaj ib txhia txiv neej Hmoob k uj tsis p aub lus Los Tsuas .
Thaum lawv twb mus yuav tau lawv co v khoom los l awm thiab lawv
tau los mus txog rau tim Blog cov ntug liaj uas yuav muab taw toj pib nee. Lawv
tau pom Blog ib pab nyuj nog zaub rau ntawm qab ke. Muaj ib tug yawg thiaj li
tau hais, "Cov yawg, kuv jia Blog niag xyuas nyuj ntawd mas jhe qab
nqaij kawg."
Ib yawg teb ntua tias, "Yog muab tau mas peb muab ntes cab coj mus
tua tom ntug liaj tod. Nyob pug tim tej no lawm, nws yeej yuav tsis muaj
neeg pom li."
Muaj ib yawg thiaj li teb ntua teb, "Nyob pug tim tej no txawm hais tias
peb muab tua ntawm no kiag thiab ci ntawm no noj tas los yeej tsis muaj
neeg yuav pom peb li. Niag deb tas baum li no, nws yeej tsis muaj neeg
yuav tuaj pom peb li."
Tswv Xyas thiaj hais tias, "Cov yawg yog hais tias nej xav noj tiag tiag
thiab yog nej pab no kuv mus muab los rau peb noj."
Ib yawg thiaj li hais tias, "Cov yawg nej yuav txhawj dab tsi. Peb ib leeg
sia ib rab riam naj."
Tag lawv sawv daws thiaj teb tias muab los muab tiag thiab txawm
muaj li cas los sawv daws mam li sib pab nroos. Ib yawg hais ntxiv tias, "Peb
koom tes nroos xwb ces ib pliag xwb yeej tiav tas lawm."
Tswv Xyas hais ntxiv tias, "Yog li no mas nej yuav tswm pab tiag tiag,
tsis txhob lam dag laid."
Lawv teb tias, "Tiag tiag li, yeej tsis lam hais li. Peb koom siab lawm mas
txawm zoo li cas los ua kom kawg mus li."
Tswv hais tias, "Yog li no, nej ib leeg mus txiav ib rab qws los." Lawv ib
leeg thiaj li mus txiav kiag tau ib leeg ib rab qws los txog ntua. Tswv Xyas hais
rau lawv tias, "Nej muab kuv ntaus kom kuv tsis nco qab, ces nej muab ib
daig pam yuav tau los ntawm no nthuav los bog kiag rau kuv. Thaum kuv
mus muab tau tus tsiaj ntawd tas thiab kuv rov qab los mas nej yuav tsum rov
muab kuv ntaus kom kuv tuag thiab nej rov qab muab daim pam ntawd bog
kuv dua." Nws thiaj li rov qab nug tsib tug yawg ntawd tias, "Nej puas yuav
ntaus kom kuv tuag tiag tiag maj."
Lawv teb tias, "Ntaus tiag tiag." Yog li no, Tswv Xyas thiaj zaum ntua
rau hauv pem teb, thiab cov yawg ntawd thiaj li xuas qws bhoo ntxuas rau
nws. Nws thiaj li tuag thiab lawv thiaj li muab kiag ib daig pam los nthuav
bog kiag nws.
Tswv Xyas txawj cov khaw koob mus ua tsov. Ces yog li no lawm, lawv
cov yawg ntawd thiaj nyob ntawd tos. Lawv tos ntev li cub ib tsu mov siav,
thiab li pom daim pam ntawd laim. Thaum daim pam ntawd laim mos mos
thiab laim laim uas txog ntua thaum Tswv Xyas sawv tsees los. Thaum ntawd
ces nws twb yog ib tug tsov txiaj raug zees, luaj gaus li tus tsov blooj suab, thiab
hniav dawb paug. Nws thiaj li gag nyho dua nram cov nyuj lawm. Ib pliag li
neeg haus tas ib tom luam yeeb xwb, Tswv Xyas twb kwv tau ib tug xyuas nyuj
los. Nws muab tso kiag rau ntawm tsib yawg ntawd xub ntiag.
Thaum rov los txog ntua, lawv cov yawg ntawd jhai Tswv Xyas heev.
Lawv tsis muaj tus kav muab nws ntaus kom nws rov qab tuag. Tswv Xyas
mus hais rau tus los, tus tsis ntaus, thiab nws ho mus hais rau tus los tus tsis
kav ntaus li thiab. Ua li no ntau ntev loo thiab Tswv Xyas bau taws lawm.
Nws thiaj nyooj ob peb suab ua av qeeg gaws tas. Rov qab hais kom lawv ntaus
nws dua los thaum no lawv haj yam jhai nws heev lawm, lawv khiav yuav
lawm xwb, thiab lawv twb tsis nco nqa lawv cov khoom li lawm. Lawv tsib tug
yawg no thiaj li muab Tswv Xyas tso pog tseg rau nram Blog cov ntug liaj
thiab khiav los dua pem zos no lawm.
Thaum lawv los txog rau pem zos no, lawv thiaj li tau mus hais rau
Tswv Xyas tus kwv thiab cov kwv tij. Tus kwv thiaj li muab cov yawg ntawd
cem tas, thiab nws thiaj li hais kom lawv nrog nws mus hu Tswv Xyas tus xib
hwb tuaj cawm Tswv Xyas. Tus xib hwb ntawd kuj tau tsiv mus nyob deb
lawm. Yog li no, nws kuj siv sij hawm ntau hnub thiaj li yuav mus txog.
Thaum mus txog thiab tham qhov teeb meem no tas rau tus xib hwb, nws tau
hais tias, "Kuv poob siab tias nws twb tau ntau hnub dhau hwv lawm, tsis
paub xyov peb puas yuav mus raws cuag Tswv Xyas qab lawm." Vim muaj li
no lawm, lawv thiaj li tsis so li, lawv tsuas yog maj nroos rov qab los mus
kom txog rau ntawm qhov chaw ntawd sai li sai tau.
Nws twb yog tau txwm gaus kaum tsib hnub. Lawv thiaj li coj tau tus
xib hwb tuaj txog rau ntawm qhov chaw ntawd. Thaum tuaj txog ntua, tus xib
hwb thiaj hais kom lawv khawb kiag ib lub qhov av tob txij gaus duav, thiab
hais kom lawv muab nws ntaus kom nws tuag thiab muab kiag ib daig pam
los bog kiag nws. Sim cia nws hu saib puas yuav hnov Tswv Xyas teb qhov twg
tuaj. Lawv thiaj li tau ua li ntawd. Thaum nws ciaj tau ib tug tsov los lawm,
nws tau nqes mus rau hauv lub qhov lawv khawb tau ntawd. Nws nyooj tas
peb suab ua av nqeeg pes gaws thiab tej nroj tsuag ntawm tej laim mos nyoos.
Nws tsis hnov Tswv Xyas teb qhov twg tuaj li. Lawv thiaj li rov qab muab tus
xib hwb ntaus tuag thiab nws thiaj li tsim ua neeg los. Nws hais tias, Tswv
Xyas tsis nyob ze thaj tsam nod lawm. Peb raws qab mus peb hnub ke peb sim
rov qab hu dua seb puas yuav hnov nws teb qhov twg tuaj." Yog li no, lawv
thiaj taug Tswv Xyas hneev seb nws mus dua qhov twb lawm.
Lawv raws qab tau peb hnub tseem gaus thiab tus xib hwb rov qab hu
dua ib zaug los tsis hnov ua suab sab qhov twg tuaj li. Lawv rov mus tau peb
hnub tom ntej ntxiv thiab thiaj rov qab hu dua zaum peb los kuj tsis hnov teb
qhov twg tuaj li. Thaum no, tus sib hwb thiaj li hais tias, "Peb mus los jhe
yuav raws tsis cuag li lawm." Tswv Xyas tus kwv thiaj thov kom lawv rov qab
mus peb ntxiv, yog hais tias tsis hnov thiab no los mam li ua ib siab tsog tseg.
Yog li no lawm, lawv thiaj li rov qab mus tau peb hnub thiab thiaj li rov qab
khawb ib lub qhov av rau tus xib hwb rov qab nyooj tag peb suab ua av nqeeg
gaws thiab blooj hmab blooj ntoos thiab nroj tsuag laim mos nyoos; nws kuj
tsis hnov Tswv Xyas ua suab sab qhov twg tuaj li. Tus xib hwb tau hais tias,
"Tu siab ntau, kuv nyob deb thiaj tuaj tsis tau sai li kuv lub saib xav tau. Nws
dhau ntev hnub lawm. Peb yeej yuav raws tsis cuag li lawm. Txawm hais tias
peb raws cuag los peb yuav cawm tsis tau nws rov qab los lawm. Yog li no, peb
rov qab mus tsev." Lawv thiaj li rov qab los tsev lawm.
Txij ntua li hnub tsib tug yawg ntawd muab Tswv Xyas tso tseg mus ua
tsov rau ntawm qhov chaw ntawd, nws nyob rau ntawm qhov chaw no tos
tau peb hnub tseem seb puas pom lawv rov qab tuaj cawm nws. Los nws kuj
tsis muaj leej twg yuav tuaj li. Nws nyob txog ntua hnub uas cov Blog tuaj
pom lawv tus nyuj uas Tswv Xyas tau muab tom tso rau ntawm ntug liaj
ntawd. Thaum lawv tau tuaj txog qhov chaw no lawm, Tswv Xyas yuav tau
txav mus lawm lwm qhov. Thaum ntawd nws kuj xav tau tias, nws yuav los
mus ze rau pem zos thiab los hais kom nws cov kwj tij pab cawm nws. Nws
kuj xav tau tias tsam lawv pom nws thiab lawv yuav jhai nws heev thiab
tsam lam muaj lwm yam. Vim nws xav tau li no, nws thiaj txiav txim siab
taug ib tug dej nee toj. Nws taug tus dej no vim rau hais tias nws thiaj li
nrhiav tau noj.
Sij hawm peb hnub nws tau nyob tos lawv ntawd, nws noj tsis tau dab
tsi li. Nws tsuas noj mi jis tej blooj hmab blooj ntoos thiab ntes jes thiab roob
ris noj xwb. Tej khoom no nws yeej noj tsis taus li. Nws tshaib plab kawg gaus.
Nws suav joov nws mus tau kaum peb hnub txwm gaus, nws thiaj li noj taus
tej cav lwj, blooj hmab blooj ntoos, roob ris, thiab jes tej no.
Thaum nws noj taus cov khoom no lawm, nws kuj tsis tshaib plab
heev lawm. Thaum nws xav txog qhov tsib tug yawg ntawd tau muab nws tso
pov tseg, nws kuj bau taws thiab chim siab kawg gaus. Nws kuj xav tau ntau
yam yuav los mus jib cov yawg ntawd, tab sis lawv kuj yog neeg txheeb neeg
ze. Tsis tas li ntawd los, kuj tsis yog vim lawv xwb. Nws yog vim tag nrho
lawv sawv daws. Yog li no, nws thiaj li ua ib siab mus ua tsov thiab vam thiab
cia siab tias lawv yuav tuaj caum nws qab thiab cawm nws. Qhov nws xav tau
no ploj zuj zus thaum nws mus tau ntau hnub zuj zus ntxiv.
Ib txij li hnub nws tau mus ua tsov lawm, nws nco nws cov niam tub
thiab kwv tij nyob rau tom qab kawg. Thaum nruab hnub nws mus ib leeg
xawb ncauj noj khuj khuav taug dej nee toj, thaum hmo ntuj nws pw ib leeg
txias to nyob rau hauv hav zoov nuj txeeg. Ib hnub twg nws quaj txog ob peb
pluag tsis tsaus ntuj. Ib hmos twg nws quaj tsim nruab dab ntub los ob peb
zaug tsis kaj ntug, los vim yog txoj kev nco cov nyob rau tom qab. Nws txawm
xav los xyuas lawv cov nyob tom qab baum li cas los, nws los tsis tau li lawm.
Yog li no, nws thiaj li ua ib siab zuj zus. Nws suav joov nws mus tau peb
xyoos txwm gaus nws thiaj tsis nco nws cov niam tub. Tsis tas li ntawd, los
txog rau lub caij no, Tswv xyas thiaj li noj taus tej khoom noj uas yog ib tug
tsov tiag tiag noj, thiab nws loj tas lawm hov ntau tuaj. Thaum no, nws paub
zoo tias nws peem tsheej ib tug tsov loj thiab muaj zos heev lawm. Nws lov
cov tsawb liab luaj gaus li ib lub thoob los nws yeej lov tau tu mos nyoos.
Thaum nws dhia, nws dhia siab txij gaus ib nta ntoo, thaib dhia deb li ob lub
tsev.
Nws mus tau yim xyoo txwm gaus thiab nws thiaj li mus nyob muaj ib
qho chaw rau ntawm ib lub qab tsuas. Ntawm lub qab tsuas no mas nws los
nag los tsis ntub thiab nyob rau ib tham tsam ntawm qhov chaw no muaj ob
peb tsob txiv ntoos qus: txiv txhais, txiv puab ntxaib, thiab txiv faj khaum thiab
kuj muaj ib tug dej ntws los ze rau ntawd. Yog li no, nyob rau thaj tsam
ntawm no yog hais txog kev nrhiav ncauj nws kuj yooj yim.
Nws tau los muab lub qab tsuas no ua nws lub chaw nyob tau txwm
gaus ob xyoos. Nws yog ib hnub uas yog thaum lub caij ntuj zeeg thiab tej blooj
hmab blooj ntoos daj ziab thiab zeeg puv toj roob hauv pes. Nws yog lub sij
hawm ntxoov ntxoo los luas, Tswv Xyas txawm mus dua nram hav dej lawm.
Nws mus haus dej thiab da dej lawm vim rau qhov hais tias lub caij no nws
kuj sov heev lawm. Thaum nws rov qab los txog rau ntawm nws qhov chaw
pw uas nws twb yog tsaus ntuj zuag nyob rau hauv tej hav zoov thiab kab taws
teeb twb ya cuag li cas ntawm tej lawm; ua li cas muaj ib tug tsov dawb twb tau
los mus pw rau ntawm nws qhov chaw lawm. Tswv Xyas xav zoj yuav dhia
mus tom kiag; nws ua twb zoo saib zoo li tus tsov ntawd tseem loj dua nws.
Nws thiaj li nyooj ib suab thiab ua rau tus tsov dawb ntawd thiaj li hnov
dheev Tswv Xyas. Nws thiaj li sawv tsees muab kiag nws ob sab tes txheem
kiag rau hauv av, thiab ua kiag lus Suav hais rau Tswv Xyas tias, "Thov txim
kuv tau los pw koj lub chaw lawm. Vim kuv pw no mas kuv mus tsis taus
lawm kuv thiaj li pw. Koj tsis txhob poob siab los jhai kuv. Kuv yuav ua tsis
tau dab tsi koj. Kuv raug lawv tom kuv, thiab kuv lov duav lawm." Tswv
Xyas thiaj li txav los ze zog thiab ua lus Suav nug tias, "Vim li cas lawv ho
tom koj." Tswv Xyas mas yeej paub lus Suav yuav luag baum li ib tug neeg
Suav.
Nws teb tias, "Nws yog ib txog dab neeg ntev kawg. Kuv yoo tau ob peb
hnub no tsis tau dab tsi noj li; thiab kuv tshaib plab heev. Yog koj muaj
khoom noj no muab los wb noj tas kuv mam li qhiav rau koj." Tswv Xyas
thiaj mus loo dua tom tw tsua lawm. Ib pliag xwb nws thiaj kwv kiag tau ib
bua teb los txog ntua. Tus tsov dawb thiaj hais rau Tswv Xyas tias, "Cov
khoom ntawm koj yog kuv lam noj xwb, kuv yeej noj tsis taus ntau."
Tswv Xyas nug tias, "Vim li cas koj ho noj tsis taus ntau koj twb yog ib
tug tsiaj noj nqaij nyoos?"
Tus tsov dawb teb tias, "Cia kuv noj me jis tso wb mam li tham." Nws
thiaj li muab tus bua teb ntawd noj me jis tas, thiab Tswv Xyas thiaj li tau mus
muab ib ya tog raj xyoob qhuav mus nqa tau ib qho dej los rau nws haus.
Thaum nws tau noj tas lawm, Tswv Xyas tau hais kom nws qhia nws txoj dab
neeg rau Tswv Xyas. Nws hais tias nws gees heev thiab tsaus ntuj lawm cia tag
kis tso mam li qhia rau Tswv Xyas. Tswv Xyas kuv ua siab ntev tos txog tag kis
tso, tab sis hmo ntawd Tswv Xyas yeej pw tsis tsaug zog ib hmos kaj ntug
plaws. Vim rau qhov hais tias nws kuj xav tau ntau yam. Hmo ntawd nws
saib tus tsov dawb ntawd mas niam tsaug zog qaj qaug nyos ib hmos kaj ntug
plaws.
Tag kis kaj ntug gawv thiaj li sawv thiab Tswv Xyas thiaj li mus nrhiav
khoom los rau gawv noj tas. Sij hawm noj tas lawm, Tswv Xyas thiaj hais
kom nws piav nws txoj dab neeg rau Tswv Xyas. Nws thiaj hais tias, "Kuv
yuav piav lub keeb rau koj. Tiag tiag mas kuv yuav tsis xav piav rau koj, tab
sis thaum kuv zoo li no lawm ces kuv kawg yuav piav rau koj thiab ua ntej
ntawm no cia kuv qhia kuv lub be rau koj tso. Kuv lub be thaum ub kuv yog
neeg hu ua Yeej Txwm Muaj Yoob. Ib txij li lawv tau tso peb tuaj tsuj teb
chaws ntawd, lawv muab kuv hu Tsoo Kuam." Nws thiaj nug tias, "Koj twb
tsis tau qhia koj lub be rau kuv ne? Thaum ub koj yog neeg thiab puas yog?"
Tswv Xyas teb tias, "Yog kawg. Kuv be hu ua Tswv Xyas no."
Yeej Txwm Muaj hais tias, "Nws zoo kawg gaus thiab kuj yog kuv muaj hmoo
kawg kuv thiaj li tau los jib koj rau ntawm no. Ces yog li no, kuv yuav piav
kuv txoj dab neeg rau koj mloog. Thaum kuj tau piav tas lawm, yog muaj
dab tsi ntxiv wb mam li sib tham dua"
Raws li Tsoo Kuam tau hais, thaum kuv tseem yog ib tug tub hluas,
Tsoom Fwv Suav muab kuv nrog lawv ib pab mus kawm cov txuj ci mus tsuj
teb tsuj chaw. Peb kawm tau rau lub xyoo thiaj li kawm tiav. Thaum kawm
tiav lawm, Tsoom Fwv Suav thiaj li tau muab peb pab no xa tuaj mus tsuj teb
chaws rau phab Xov Tshoj. Xyoo peb tawm Tuam Tshoj tuaj yog xyoo 1889.
Thaum tuaj ntawd, lawv muab peb faib ua kaum pab tuaj mus. Ib pab muaj
kaum leej. Ua ntej thaum yuav tau tuaj ntawd, tsoom fwv hais kom peb tuaj
tsuj teb chaws kaum xyoo peb mam li rov qab mus. Yog hais tias leej twg tuaj
tsis txog li lub caij teev tseg thiab leej twg tsis ua raws li tau cog lus tseg ntawd
yuav tsis mÎ¼aj txoj sia nyob, vim rau qhov hais tias thaum kawm yuav luag
tiav ntawd lawv yeej ua dej dab rau peb sawv daws haus tas huv tib si.
Tsoom fwv thiab peb ob tug xib hwb tau qhia txuj ci rau peb ntawd tau
coj peb tuaj tau peb hnub ke thiab thiaj li tuaj txog qhov chaw peb sawv daws
tau sib teem rov qab los sib jib qhov chaw no kaum xyoo tom ntej no. Peb tuaj
so rau ntawd tau ib hnub tseem. Hnub ntawd thaum tsaus ntuj peb noj hmo
tas ob tug xib hwb thiaj li tau ua khaw koob rau peb rag dej thiab muab rau peb
cov yuav tuaj ntawd ib leeg haus zuj zus kom tas. Hmo ntawd thaum peb mus
muab chaw pw, peb yog neeg. Tag kis thaum peb tsim los, peb ib puas leej
ntawd ciaj ib puas tus tsov. Tsoom fwv thiab peb ob tug xib hwb tau muab peb
ntis be hu Tsov Vaj. Ntawm peb ib puas tus tsov no, peb muaj kaum tus yog
cov tsov dawb, kaum tus yog cov tsov dub, kaum tus yog cov tsov liab, thiab
dua li ces ib co tsov txaij nraug zees li tam sim no koj xwb. Nyob rau ib pab
twg muaj ib tug dawb, ib tug dub, thiab ib tug liab nrog rau xya tus txaij. Nws
twb yog li thaum tshaj ntuj twb tuaj sov so peb sawv daws thiaj li baj sawv
kev tuaj mus tsuj teb chaws. Yog li no, peb kaum pab ntawd, peb ib pab nyias
thiaj li tau tuaj mus nyias ib txog hauv kev.
Pab kuv tau coj nrog kuv ntawd, peb txoj hauv kev yog tuaj raws tus
ntuj dej Memkooj (Najkhoos) nqes hav. Peb tuaj tau peb xyoos muaj ib tug
peeb txaij mob mob thiab tau tas sim tsov lawm, thiab nws muaj ib tug peeb
tau poob dej rau thaum peb caij cav hla dej rov los rau sab no lawm. Tu siab
ntau peb cov kuj siv zog pab muab nws kawg gaus tab sis cuag li tsis muaj
hmoo peb kuj cawm tsis tau nws vimrau qhov hais tias nws yog lub caij ntuj
nag. Yog lino, dej huam loj heev. Nws thiaj li tshuav peb yim leej lawm xwb.
Thaum peb tau tig rov qab los tau ze plaub xyoos, peb thiaj li rov qab los txog
rau ntawm lub tiaj ntoo loj loj no. Peb thiaj los jib peb ob pab tsov uas peb
sawv daws tau sib ncaim ze muaj kaum lub xyoo no lawm. Peb tau nug lawv,
lawv hais tias lawv tsuas tuaj txog rau qhov no xwb thiab nyob ntawm no noj
thaj av qab rog no xwb. Peb mus ncig xyuas tas lub qhov av lawv tau noj no
thiab muab sim noj yeej qab rog kawg gaus. Noj tas cov av no thiab mus haus
lub pas dej qab jev teev rau tom plawv hav zoov tsis neb rau ntawm lub qhov
av no mas yeej tsau plab li lawm.
Xyuas tas nej no thiab hais kom lawv ob pab no nrog peb rov qab mus
lawm peb teb chaws. Lawv tsis kam mus, vim rau qhov hais tias lawv tau
muaj yees rau cov av thiab cov dej nyob rau ntawm no tas lawm. Yog li no,
peb thiaj li tau mus peb. Peb mus ze tau ib lub hlis ntau ntawd; peb ho rov los
mus jib ib pab dua. Peb thiaj li tau hais qhia pab ntawd txog ntawm ob pab tsis
kam rov qab los ntawd tas. Lawv thiaj li hais kom peb rov qab los mus coj
kom tau lawv ob pab nyob nram lub qhov av nram no. Peb kuj ua tsis tau tes.
Peb sawv daws thiaj li rov qab tuaj hais lawv dua. Cuag li tsis muaj hmoo, peb
ob pab ntawd los hais lawv tas li peb txoj kev hais lawm. Lawv kuj tsis kam los
li thiab. Peb los peb lawm. Peb ob pab no los tau ib hli ntau dua ho los jib ib pab
dua. Peb tau hais qhia rau lawv tas. Lawv tau hais kom peb rov qab mus coj
lawv ob pab noj av dua seb lawv puas yuav los. Peb sawv daws thiaj li tau rov
qab mus coj dua lawv zaum ob. Thaum mus txog lawm, lawv kuj tsis kam los.
Peb peb pab no thiaj li los peb thiab tseg lawv ob pab noj av ntawd lawv noj
lawv av.
Thaum peb los txog rau ntawm qhov chaw tau sib teem tseg ntawd ua li
cas tsis pom muaj leeg twg nyob rau ntawd tos peb li. Nws tsuas pom tej chaw
ntawd bhob xuav thiab pom ob lub qub qhov cub ob pawg tshauv yuav luag
txij hauv caug. Nyob rau sab phab pob zeb pom sau tau ob kab ntawv nyeem
tias, "Peb tuaj nyob ntawm no tos nej tau peb lub hlis thiab pom lawv tsib pab
los txog xwb. Peb mus tas lawm. Tu siab ntau tos tsis taus nej vim nej los tsis
raws li lub caij peb tau teem tseg." Thaum pom li no lawm, peb cov los ntawd
thiaj tau sib ceg sib ntaus thiab tawg nyias mus nyias. Yog li no, muaj peb
kaum peb tug thiaj li txiav txim siab rov qab tuaj nrog lawv ob pab nram Xov
Tshoj no noj lub qhov av qab rog.
Peb rov qab tuaj txog thiab nrog lawv noj lub qhov av qab nrog no tau
ze ib tog xyoo thiab thiaj li muaj lawv tsib tug thiaj lawv qab tuaj txog. Lawv
cov no tau hais tias lawv tau nyob ntawd tos muaj peb lub hlis ntau ntxiv
thiab nws kuj tsis muaj leej twg tuaj li. Lawv txawm tau mus lawm pem qhov
chaw kawm. Thaum tau mus txog rau ped lawm, nws yeej tsis pom muaj ib
tug neeg nyob rau ntawm lub chaw peb tau kawm ntawd li. Nws tsuas yog ib
qho chaw bhob xuav xwb. Yog li no, lawv ib txhia thiaj li tau mus lawm tom
tsoom fwv tsev khiav hauj lwm. Peb tsib tug no thiaj li tau txiav txim siab
lawv nej qab tuaj.
Vim yog muaj zoo li no lawm, peb cov no thiaj nyob rau ntawm lub
ntiaj ntoo loj loj no noj lub qhov av no thiab hauv lub pas dej qab jev no tau
kaum xyoo. Raws li lawv cov xub tuaj pom lub qhov av no tau hais mas nws
kuj yog lawv txeeb tau los ntawm ib pab tsov qus los thiab xwb.
Nws twb yog ntau xyoo tom qab ntawd, ob tug thawj ntawm ob pab
txeeb tau lub qhov av ntawm cov tsov qus los, gawv tau mob thiab tas gawv ib
sim tsov lawm. Peb tau hais tsis sib haum txog tus yuav los mus coj peb cov
tseem nyob rau ntawm no. Nws tshuav kuv ib leeg thiaj li yog cov dawb. Nws
tshuav ib tug dub thiab ib tug liab thiab dua li cov ces yog cov peeb lawm xwb.
Tag nrho cov peeb pom zoo rau kuv los ua tus thawj, txawm hais tias kuv los
tom qab dua tus dub thiab tus liab ntawd los,vim rau qhov hais tias kuv yog
tus dawb. Kuv thiaj tau los ua lawv tus thawj coj, tab sis gawv ob tug ntawd
yeej tsis zoo siab thiab tsis pom zoo rau kuv los ua tus thawj.
Nws yog muaj ib hnub sij hawm yuag tsaus ntuj uas tej kab tsaus ntuj
twb quaj zig niab lawm thiab peb tab tom tau mus haus dej tas los. Peb tseem
tab tom tau los yuav luag txog ntawm peb lub chaw pw hmo ntawd. Gawv ob
tug ntawd tau dhia los muab kuv koom tom thiab ntaus. Gawv tau muab kuv
ntaus sab kawg thiab muab kuv ntaus lov duav. Cov peeb thiaj li los kem tau.
Lawv ob tug no thiaj li txwv tsis pub cov peeb pab kuv thiab txwv tsis pub kuv
mus noj lub qhov av qab rog ntawd li lawm. Yog leej twg tseem pab kuv, gawv
ob tug no yuav muab tus ntawd xyuas, thiab yog kuv tseem mus txog rau tom
lub qhov av tod, kuv txoj sia yuav tas rau tod. Kuv thiaj li tau nyob ntawm
qhov chaw ntawd ntoog tau ib ntus thiab pheej nyiag kev mus noj lub qhov
av thaum tsaus ntuj lawm, vim rau qhov hais tias yog yus muaj yees lawm
ces yeej tseg tsis taus li. Koj tseg tau ob peb hnub xwb mas nws yeej ua rau yus
nyob tsis taus li lawm. Peb twb tau muaj ib txhia sim yoo seb puas yuav tseg
taus no nws yeej tsis muaj ib tug yuav tseg taus li.
Kuv pheej tau mus nyiag noj li no tau ob peb lub xyoo tom qab no
ntxiv. Thaum kuv tau yuav txiav txim siab khiav tawm ntawm lub tiaj hav
zoov mas kuv xav tau hais tias tej zaum nws ze rau lub sij hawm kuv ib sim
tsov yuav tas. Kuv xav taus hais tias tab txawm kuv yuav tuag txom nyem
baum li cas los kuv yuav tsis pub ob tug tsov ntxeev siab ntawd pom kuv lub
cev. Yog li no, kuv thiaj li tau maj mam los rau sab tim lub qab tsuas no seb
puas yuav muaj chaw zoo rau kuv pw tsaug zog kom mus tas ib sim tsov.
Kuv kuj tsis paub, Xyov yog vim li cas thiab hmoov dab tsi kuv thiaj li ho los
jib koj rau ntawm no. Tej zaum jhe ntuj tsis tau pub kuv tuag los sis puas ua
li cas lawm. Kuv kuj tsis paub yuav yog vim li cas li lawm. Ua li koj ne, vim li
cas koj ho los nyob tus niag txias to thiab twm zeej juav rau qhov no?
Tswv Xyas thiaj li tau teb tias, "Hais rau koj Tsoo Kuam tau paub, kuv
mas kuv muaj ib txog dab neeg thiab."
Tsoo Kuam hais tias, "Koj tsis txhob hu kuv ua Tsoo Kuam no. Koj hu
kuv ua Yeej Txwm Muaj los sis puas hu ua tij laug no xwb. Wb los sib jib rau
ntawm no thiab wb tsis muaj kwv tij ces wb ua kwv tij. Koj muab kuv hu ua
tij laug no xwb."
Tswv Xyas teb tias, "Yog koj ua tij, koj hais li ntawd no los cia wb ua
kwv tij xwb."
Yeej Txwm Muaj thiaj nug Tswv Xyas tias, "Koj ua kwv ho piav koj
txoj dab neeg rau kuv seb."
Tswv Xyas thiaj tau piav nws txoj dab neeg rau Yeej Txwm Muaj.
Thaum Tswv Xyas piav tas ntawd, nws thiaj li quaj ib pluag rau Yeej Txwm
Muaj. Gawv ob txog dab neeg no gawv siv ib hnub tsaus ntuj ntais thiab thiaj
li piav tas.
Tau ob peb hnub tom qab no Yeej Txwm Muaj tau qhia Tswv Xyas kev
mus xyuas lub qhov av qab rog thiab lub pas dej qab jev. Nws mus sim noj
thiab haus tas los nws kuj qhuas tias qab kawg gaus. Yog li no lawm, gawv
pheej mus nyiag noj thiaj haus zaum puas.
Gawv nyob ua kev tau ntev lawm; Tswv Xyas tau hais kom Yeej Txwm
Muaj qhia nws cov khaw koob rau Tswv Xyas. Tswv Xyas kawm tau peb xyoo
los twb kawm tsis tau txog nrab. Nws ze rau thaum Yeej Txwm Muaj paub tias
nws yuav nyob tsis ntev hnub ntxiv lawm; nws tau hais rau Tswv Xyas kom
muaj ib hnub twg kom Tswv Xyas mus pauj nws tej kev jim siab ntawm nws
ob tug yeeb ncuab. Tswv Xyas kuj tau lees thiab cog lus tias nws yeej yuav
tsum mus tawm tsam ob tus yeeb ncuab ntawd, thiab ua kom lawv jib kev
txom nyem ib yam gaus li Yeej Txwm Muaj.
Tsis ntev hli tom qab Yeej Txwm Muaj Yoob tau tuag tas ntawd, Tswv
Xyas thiaj li tau los mus baj tub nrog yuav mus nrog Tsov Vaj ua rog. Thaum
pib baj cov tub rog no Tswv Xyas tau los mus tos cov neeg uas yog cov txawj
thiab je tau nyob rau ib ncig ze rau qhov chaw no mus nrog Tswv xyas ua
nrog. Thaum pib ntawd, ib lub zos twg nws kuj tsuas yog tos txog ob tug nyob
rau ib xyoos twg xwb. Tswv Xyas tau los mus baj nws cov peeb zeej tsov tau
plaub lub xyoo thiab thiaj li baj tau raws li nws lub siab xav.
Cuam rog tsov no tshwm sim nyob rau xyoo 1934 nyob rau Tiaj Ntoo
Qaub. Thaum pib cuam rog tsov no, Tswv Xyas lawv cov muaj coob dua tab
sis lawv cov me dua, ces lawv tom tsis yeej Tsov Vaj cov li. Lawv txawm txeeb
tau lub qhov av ntawd noj tau ob peb hnub los Tsov Vaj rov qab tuaj txeeb tau
ntawm lawv lawm thiab. Y og li no, ib leeg tsuas yeej thiab tau noj ib ntus xwb
nws rov qab swb dua lawm. Nws ua tau li no mus ze muaj kaum lub xyoo
Thiab tsis tas li ntawd los, Tswv Xyas lawv kuj tau los muab neeg mus nrog
lawv ua rog lawm coob leej tau tus thiab tau muab tuab ntws lawm.
Tswv Xyas lawv los mus muab neeg nyob ze rau lub zos twg mas leej tib
neeg yeej paub vim rau qhov hais Tswv Xyas lawv cov tsov tsis yog tsov noj
nqaij. Lawv yog tsov noj av xwb ces los mus tso quav rau tom tej rau leej tib
neeg pom thiab lawv yeej paub tias yog Tswv Xyas tau los mus muab neeg
mus nrog lawv ua rog. Thaum pom muaj li no, cov neeg txawj je nyob rau
hauv cov zos nyob ib tham tsam pem toj nram hav ntawd kawg yeej yuav tau
tas sim neej tus puav.
Tswv Xyas lawv los muab cov neeg no mas lawv tau muab tu hlab
chaub tas lawm; lawv mam li coj mm,. Lawv tau los muab txog rau ib lub zos
twg mas yeej tuag li peb plaub tug neeg sis law sis liag thiab yog cov neeg hluas
mus rau cov laus xwb thiab yog cov neeg tseem ceeb xwb. Tsis tas li ntawd,
thaum cov neeg tau tuag coob coob no, cov neeg zej zog tau mus liaj mus teb
txog rau nram tej kev mas yeej pom hneev tsov blawg ntia ntawm tej kev.
Lawv mas kuj jhai kawg gaus, thiab lawv mas hais lus ntxhi yuav xwb. Tswv
Xyas lawv los muab cov neeg no tau ob peb jug mus ua rog lawv ua rog lawm,
tab sis lawv yeej kov tsis yeej Tsov Vaj li. Ntxiv mus ntawd, cuam rog tsov no
mas leej tib neeg yeej cav nroo nreb ntawm ib ncig teb chaws ntawd.
Cuam rog tsov no twb tswm sim tau ze kaum xyoo lawm, tab sis nws
kuj zoo gaus li tsis mus tsis lo. Thiab tsis tas li ntawd, cov peeb zeej tsov tau tas
lawv sim tsov lawm ntau tus. Yog li no, muaj ib hnub, Tswv Xyas tus thawj
peeb zeej, Tooj Tuam uas thaum nws tseem ua neeg nyob, nws yog ib tug neeg
muaj meej mom thiab je kawg gaus, yog hais tias muab los mus piv rau peb
cov Hmoob xwb; nws tau hais rau Tswv Xyas tias, "Yawg Tswv, peb twb tau ua
rog rau Tsov Vaj tau ntau xyoo lawm, thiab nws yeej tsis mus tis los li. Thiab
tsis tas li ntawd, peb tau mus muab cov neeg no los coob dhau lawm. Kuv xav
koj mus jib koj tus kwv kom nws tuaj pab peb. Peb thiaj li yuav yeej taus lub
qhov av ntawm no los ua peb tug."
Tswv Xyas teb tias, "Yog koj xav tau li ntawd no los mus los kuj mus
xwb tiag." Vim yog xav tau li no lawm, Tswv Xyas thiaj li tau los mus jib nws
tus kwv uas tseem yog neeg nyob thiab sab laj rau nws seb nws puas yuav
muaj tswv yim dab tsi los mus pab.
Tswv Xyas tau los mus nyob rau pem tus kwv daim teb yeeb tos tau peb
hnub tseem, thiab tus kwv thiaj li tau tuaj mus ua teb txog rau ped. Tswv Xyas
thiaj li nyob rau pem luag teb hu kom tus kwv tuaj jib nws rau ped. Thaum
leej kwv tuaj txog thiab sib zeem thiab sib qhia tas, gawv ob kwv tij nyias quaj
nyias ib pluag vim rau qhov hais tias tau sib ncaim lawm ntev niaj ntau xyoo
tsis tai sib jib. Tas ntawd, gawv thiaj li tau tig los mus sib tham txog ntawm
cuam rog tsov no thiab qhov Tswv Xyas los jib tus kwv no. Nws tus kwv tau
hais rau Tswv Xyas tias, "Yawg hlob Tswv, nej tau los muab neeg mus ua rog
nrog nej ntau ntau phaum thiab muaj coob leej ntau tus lawm. Lawv cov no
tau tseg lawv poj niam, txiv, thiab mi nyuam nyob quaj juag nyob rau yav tom
qab. Lawv cov nyob tom qab no lawv nyob txom nyem juav xwb. Nws muaj ib
txhia lawv twb tsis zoo ua neeg tas li lawm. Tsis tas li ntawd, nej tseem muab
lawv cov nej yuav coj mus ntawd tu hlab chaub tas lawm. Nej mam li coj
lawv mus. Nej puas yuav ua yeej luag maj?"
Tswv Xyas teb tias, " Vim yog xav tau li koj ua kwv tau hais ntawm ko,
kuv thiaj li los jib koj. Seb koj puas yuav pab tau li cas thiab koj ho yuav muaj
tswv yim zoo li cas yuav los pab tau kuv kom peb yeej."
Tus kwv hais tias, "Koj mus nrhiav chaw tauv thiab kuv mus baj phaj
tshab kom tau tso koj li los coj kuv mus li no mus xyuas seb puas yuav pab tau
koj ua tij li cas?" Yog li no, Tswv Xyas tus kwv thiaj tau los mus baj mov noj,
tuav tshuaj phom, thiab ntaus muas txwv. Nws los baj tau xya hnub thiab
thiaj li baj tau tiav tas. Hnub yim, nws tau nee mus rau pem teb thiab tij laug,
Tswv Xyas thiaj li tau los tos nws. Gawv thiaj li mus. Tswv Xyas tau hais rau
tus kwv tias, "Koj nee rau saum kuv nrob qaum cia kuv ev koj wb thiaj li mus
sai." Tus kwv nee hlo rau saud thiab Tswv Xyas gawv thiaj tau mus lawm.
Gawv mus tau peb hnub tseem thiab thiaj li mus txog.
Thaum Gawv tau mus txog ntua rau ntawm qhov Tswv Xyas lawv
qhov chaw nyob mas hav zoov nuj xiab. Nws yeej tsis pom tshav ntuj tuaj
txog rau hauv pem teb li. Nws tsuas yog pom thiab hnov yoov tshaj cum thiab
yoov ya blawg ntia ntawm tej thiab tsw nyoos tib ntxiag . Nws thiaj li pom tij
laug Tswv cov peeb zaum blawg ntia ntawm tej. Muaj ib txhia uas yog cov
lawv nyuam qhuav tau mus muab los txog mas tseem chis chis, vim rau qhov
tias lawv cov no tseem nco thiab tshua lawv cov neeg nyob rau tom qab heev.
Tsis pub gim sij hawm, lawv tau hu kiag Tooj Tuam thiab cov thawj
peeb los sib tham seb yuav ua li cas. Lawv tau sib tham zoj li ib mi chim xwb
muaj tus puav peeb ntawd hais lus, Tswv Xyas tus kwv yeej paub lawv yog
leej twg lawm, tab sis mas lawv lub cev tsuas txawv lawm xwb, tab sis lawv
cov no yeej paub nws. Thaum tau sib tham tas ntawd, Tswv Xyas lawv thiaj li
tau coj nws mus xyuas lub qhov av qab rog thiab lub pas dej qab jev ntawd.
Lawv tau mus xyuas tas thiab thorn tau ib lub chaw rau Tswv Xyas tus
kwv nyob zov, thiab nws thiaj li ua tau chaw teem phom zoo zoo cia tas. Tswv
Xyas hais rau nws tias, "Thaum los mus noj lub qhov av no mas yog cov peeb
yuav los mus noj ua ntej. Tus thawj Tsov Vaj mas yog tus dub nciab. Koj tos
kuv hais tias tua tus twg ces li tua tus ntawd ua ntej." Yog lino, lawv tos tos
txog ntua thaum ntxoov ntxoo los luas thiab txog lub sij hawm niaj hmo los
thiaj li hnov quaj juag qees los. Nws tau los dhau lawm coob tus thiaj li los
kiag tus liab tsaus nyos loj dua ntais cov twb tau los dhau tas lawm. Tus kwv
nug tias, "Tus no los poj."
Tswv Xyas teb tias, "Tsis yog, tus ntawd yog tus thawj peeb xwb." Tus
ntawd los dhau plaws thiaj li tshwm plaws ib tug dub nciab, tshav ntuj ziab
rau thiab mas tib tug dub ci buaj, thiab loj dua ntais cov huv si. Nws thiaj los
theem gaus thiab tig loo jia kiag tuaj rau sab tim Tswv Xyas lawv nyob seb
puas pom dab tsi? Tswv Xyas hais tias, "Tus Tsov Vaj ces tus no ntag. Tua tus
no." Tus kwv thiaj li tsom loo phom rau nruab tsos thiab tib phom rau; ua
nws nrig bhau jos dua ntais hauv qab ke tsov lawm. Nws thiaj li lauj loo
phom los thiab ntim tshuaj phom thiab muas txwv tshuag tshuag tas rau.
Cuag li hmoov tas, thaum nws tseem ntim tsis tau tas, Tsov Vaj tus thawj
peeb uas nyuam qhuav tau los dhau plaws ntawd thiaj lem loo rov qab los
tshwm plaws thiab theem ntua qhov chaw ntawd thiab xam ncig lees. Tus
kwv thiaj li rov qab rau ntua rau nruab tsos tib phom rau thiab ua nws nrig
bhau jos dua ntais hauv lawm thiab. Tswv Xyas thiaj nyooj laws thiab nws
cov peeb thiaj li dhia loo mus tom Tsov Vaj cov. Tswv Xyas cov peeb mas me
dua tab sis muaj coob dua. Nws yuav muaj li peb tug mus rau plaub tug koom
tom Tsov Vaj ib tug.
Hmo ntawd, lawv tom ib hmos kag ntug plaws, lawv thiaj li tom Tsov
Vaj cov swb thiab tuag tas. Thaum kaj ntug lawm, cov peeb tsis raug tas sim
tsov thiaj li rov qab los txog tas; nws muaj ib txhia: lov ceg thiab tes los muaj,
cov nqaij ntuag tsheej kab los muaj, thiab cov sab sab tshuav qhov tuag xwb
los muaj. Thaum tau los txog tas lawm, Tswv Xyas thiaj li tau hais kom cov
tsis sab mus nrhiav seb tsam muaj ib txhia ho raug sab dhau lawm thiab los
tsis taus lawm. Lawv cov no mus lawm zoj li ib mi chim thiab thiaj li ris tau
plaub tsib tug los. Thiab lawv thiaj li mus nrhiav tshuaj juab zoj zeeg los mus
pab rau cov tau raug mob no. Cov uas tau tuag lawm ces muaj coob tus thiab
txheeb tsis tau tias yog tug twg mus rau tus li. Tab sis cov tseem muaj sia nyob
kuj zoo siab tias thaum kawg gaus no, sawv daws yuav tau nyob jiag to thiab
yuav tsis muaj kev txhawj xeeb txog dab tsi ntxiv li lawm.
Tswv Xyas lawv tau yeej rog lawm thiab txeeb tau lub qhov av qab rog
no noj lawm, ces tus kwv thiaj tau baj yuav los mus tsev. Thaum nws yuav
los ntawd, cov peeb zeej tau los quaj rau nws thiab faj lus los mus rau cov
lawv cov neeg tseem nyob rau tom qab mas muaj coob tus kawg. Thaum kawg
ntawd nws thiaj li rov qab nee mus rau saum Tswv Xyas nrob qaum thiab
thiaj li tau los lawm.
Cuam rog tsov no tau tshwm sim thiab tau ua yeej tas lawm, thiab
Tswv Xyas lawv tau qhov av thiab dej los mus noj thiab haus lawm, nws
thiaj tseg ntua tsis hnov tsov yuav tau los mus muab neeg mus ua rog lawm.
Thaum tau yeej tas lawm, Tswv Xyas tus thawj peeb, Tooj Tuam ces
nws tau nee los mus tom Hmoob ib tug nyuj rau lub zos Loos Vais Loj, roob
Phauj Thoos. Lawv tua tau nws lawm. Cov Hmoob ntawd paub zoo tias tus
tsov no yog Tooj Tuam, vim rau qhov hais tias nws ob lub pob jeg ntawm
daim blooj jeg ib sab tau muab txiav ua peb theem thiab ib sab tau muab txiav
ua ob theem. Tsis tas li ntawd, nws yog ib tug tsov loj dua ntais tej tsov
Hmoob yeej ib tswm tau pom dua los mus.
Tus Tswv Xyas ces nws pheej rov qab los xyuas nws tus kwv thiab pheej
tau los mus nrog tus kwv haus yaj yeeb. Ua mus ua tuaj thiab nws thiaj li tseg
tsis taus yaj yeeb lawm. Yog li no, nws cia li los nrog tus kws nyob. Nyob ntev
mus thiab nws yog muaj ib hnub tus kws thiab nws poj niam yuav mus ua
teb. Gawv txawm cia gawv tus mi nyuam rau Tswv Xyas zov. Cuag li hmoov
tas, ib tsam tav su Tswv Xyas muab tus kwv tus mi nyuam tom noj lawm. Ib
tsam yuav tsaus ntuj ob niam txiv tau los tom teb los txog, thiab tsis pom tus
mi nyuam lawm. Gawv nug no ces tij laug thiaj qhia tias, "Thaum tav su kuv
tshaib tshaib plab ces kuv muab nws ci noj lawm." Tus kwv bau taws thiab
chim siab heev. Nws mus loo rau hauv txaj lawm thiab muab kiag nws
rab phom rau ntua hauv txaj tuaj rau nws tij laug zaum rau ntawm qhaum
qhov cub thiab tib phom rau Tswv Xyas. Nws tib plhaw mus rau pem
qaum tsev thiab thiaj li tuag kiag rau ped.
Thaum tau tua tas ntawd, tus kwv thiaj li tau tawm plaws mus rau ped
thiab cem tias, "Tij laug Tswv Xyas, kuv niam thiab txiv gawv tau yug wb los
ua ib sim kwv tij. Yav tas los lawm, lub ntuj thiab lub teb tau pom thiab saib
joov kuv tau txhawj xeeb txog koj thiab thaum kuv tau pab koj. Hnub no lub
ntuj thiab lub teb tau pom thiab saib joov thaum kuv tau txo koj txoj sia tsov.
Nyob rau hauv koj ib sim neeg thiab ib sim tsov, koj tau taug txoj kev mus
zoo li no, vim rau qhov hais tias koj yog ib tug neeg siab tsis ncaj thiab tsis zoo.
Koj thiaj li tau mus nyoos mus ua tsov, thiab thiaj li tsis muaj cawm seej tuaj
pab tau koj. Thaum koj tau mus u.a tsheej tsov lawm, koj kuj tau mus txeeb
luag lwm tus liaj ia teb chaws los mus ua koj tug. Thaum koj tau txeeb thiab
txeeb tau raws li koj lub siab nyiam lawm, koj haj tseem tsis kav koj lub teb
chaws. Koj tseem los qee kuv lub neej. Thov kom tas koj sim tsov zaum no,
tsis pub kom koj mus peem tsheej ua ib tug dab tsi ntxiv li lawm." Ces yog li
no, tus Tswv Xyas neeg thiab Tswv Xyas tsov thiab nws lub meej mom thiab
be tsuas los txog txij li no xwb.