Roob Poob Zoo
Vim li cas lawv tau muab lub roob no hu ua Roob Poob Zoo? Kuj tsis
muaj leej twg paub zoo yog vim li cas, tab sis li raws cov neeg tau ua zos ze rau
ntawm lub roob no mas yeej muaj zoo raws li no. Ntawm lub taw Roob Poob
Zoo no thaum ub nyob muaj ib zog Pub Thawj. Ua li cas zos Pub Thawj ntawd
cia li tsis pom lawm. Tsis yog cov neeg xwb, tag lub zos cia li tsis pom li lawm.
Lawv tau nug mus rau lwm qhov los yeej tsis pom zos Pub Thawj ntawd li
lawm.
Thoob kiag lub taw roob no mas yeej yog qab tsuas thiab tej tsag zeb xwb.
Kuj tsis tau muaj neeg coob tus yuav muaj cuab kav tau mus rau saum lub
Roob Poob Zoo no. Nyob rau saud mas muaj tsiaj ub tsiaj no coob kawg gaus.
Saud mas yeej yog hav zoov nuj xiab lawm xwb, tsis tas li ntawd, nyob ze rau
pug zaum hauv roob, nws yeej pos huab tas mus li tsis hais lub caij los nag,
sov, los sis puas no li. Nag huab sig yeej los tas mus li. Lwg yeej poob tij tauj 
tas mus li. Nyob ze rau ntawm ib nta roob ntawd muaj ib thaj kua txob, kab
tsib, lws, thiab txuj lom. Cov khoom no mas nws yeej muaj tas mus li li.
Muaj ib zaug muaj peb tug yawg tau raws tua ib pab liab mus rau saud,
cov liab ntawd mus dua pug pem cov ntoo loj thiab siab tas lawm. Lawv thiaj
li los pom cov khoom ntawd; lawv ib tug txawm lov tau ib tug kab tsib noj tas
thiab de tau ib leej ib pob kua txob. Ua li cas lawv los li ob peb ruam kev xwb
cia i tsis pom lawv txoj qub lw los sis puas hauv kev yuav los li lawm. Lawv
saib baum li cas los tsis yog txoj lw thaum lawv tuaj li lawm. Y og li no, lawv
tau mus mus los los saum lub roob saud ntev loo thiab tsis pom qab ke yuav
los tsev li lawm. Thaum kawg ntawd, muaj ib tug yawg thiaj hais tias, "Ob
yawg vim yog peb de tau lawv cov khoom no peb tsis thov lawv, peb thiaj tsis
pom qab ke mus tsev. Peb muab cov khoom no pov tseg." Lawv muab cov
khoom ntawd pov tseg tas ua li cas lawv txoj qub lw thaum lawv tuaj nyob
ntawv xwb.
Txij ntua li ntawd los mus, neeg nyob ze ntawm lub roob no thiaj li
muab tis be hua Roob Poob Zoo. Yog hais tias koj mus txog rau saud thiab koj
yuav de cov khoom saud los sis puas tua tau ib tug tsiaj dab tsi saud los mus
tsev thiab koj tsis thov mas koj yeej kawg poob zoo saud xwb xwb li.