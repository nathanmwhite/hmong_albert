Kwv Victor Yang,
Nyob rau hauv koj cov lus koj hais yeej zoo rau koj thiab qhov kev xav
ntawm koj tus kheej lawm, kuv xav tias koj yuav paub zoo lawm hais
tias VP lawv pab team no ua ntej Vp tsis tau ntsib teeb meem raug
plaub mas tsis muaj leej twg hais tau ib los lus txog txoj kev yuav
txhim qho Hmoob mus rau lub neej tshiab nim no li. Kuv ntseeg hais
tias tab txawm leej twg pab cawm dim lawv rooj plaub los lawv yeej
tsis ris nej txiaj ntsim ib zaug li. Xyov koj puas paub txog VP lub
niam tswv yim ua political zoo, VP lub hom phiaj uas loj tshaj rau
hauv nws tus kheej ces yog VP yeej paub tias VP laus lawm, nws ua tsis
tau dab tsis yuav zoo dua li yav tag lawm, VP yuav siv caij nyoog los
cob qhia nws ib ob tus tub saib seb Hmoob puas poog, xws li thaum xub
thawj ces yog siv Txoov Vaj mus lis dej num nrog Hmoob, VP sim ib ntus
zoo li ua tsis tau num pes tsawg, ces dhau ntawd los VP thiaj cob
thiab coj Tsav Vaj nrog nraim VP kom hais tias yog thaum twg tsis muaj
VP lawm ces kom VP ob tug tub ntawd ib tug los coj peb cov Hmoob, kom
VP tsev neeg mas tsis txhob poob lub taub hau hauv tsev neeg Hmoob li
ntag, thaum VP muab Tsav Vaj los nrog VP los zoo li tsis muaj neeg
nyiam Tsav Vaj xyaum muab hlob heev, ua rau VP pab team kiag los twb
tsis nyiam tsav qees. Dhau ntawd los thaum VP tawm tom nkuaj rov los
VP thiab tsav lawv cov txiv tub rov dag Hmoob dua ib zaug ntxiv tias
nplog pom zoo kom VP rov qab mus txhim teb kho chaw hauv nplog lub teb
chaws, Koj pom VP hais li cas VP hais tias VP tso tsav mus xyuas tag
los-los zoo li VP tsis ntseeg Tsav Vaj tsam yog dag, ntaus nqi li
ntawd, mas VP tus tub ntxawg uas tsis tshua hais lus ntau ntau ntawd
mas nws hais ab tsis mas yog ab tsis ntag, mas cia tso tus ntawd mus
xyuas nrog nplog tham kiag kom tau qhov tseeb, ces thaum nws tus tub
ntxawg ntawd mus ntsib nplog tag lawm mas txhais tau tias txhua yam
muaj tseeb lawm tsis dag, rau qhov tias nws tus tub ntawd mas tsis yog
neeg dag, VP cov lus hais ntawd yog cov txawj mloog ces VP twb muab
Tsav Vaj rhuav ntsej muag tias Tsav yog neeg dag lawm, thiaj tso tus
tub ntxawg mus xyuas qhov tseeb dua ib zaug ntxiv. Tag nrho cov lus VP
cov txiv tub hais lus zaum ntawd puav leej yog hais dag kom tau nyiaj
ntawm Hmoob coj mus siv xwb, Nej puas pom Tsav Vaj hais li cas, Tsav
Vaj hais tias yog nej tsis ntseeg kuv los kom nej ntseeg VP yog Hmoob
tus phab ej nyob ntawd, Tsav hais lus thiab taw tes rau Tsav txiv li
ntawd nej puas ntsia pom tseeb.  Mas tab txawm peb Hmoob leej twg muaj
zoo lub laj lim tswv yim zoo npaum cas los, VP yeej tsis yuav nws hais
li nawb, VP yeej tsis xav txog tias tsuav yog Hmoob lawm ces txawm
yuav yog lub xeem twg, pab pawg twg tau los ua tus coj Hmoob los yeej
zoo li sawv daws xav. Qhov kev VP cov txiv tub ua zaum no los puav
leej yog dag.
Kuv xav pom koj coj thiab ua zoo zoo rau lawv pab team, seb lwm hnub
muaj caij xaiv tus thawj coj Hmoob, kuv kom koj kiag yog ib tug mus
nyob rau hauv txoj kev xaiv tus thawj coj Hmoob tag nrho ntawd seb
lawv puas pov npav rau koj kom koj tau nawb. Qhov lawv yuav los pov
rau koj mas xyov puas txog 1% nav, vim lawv tsis xav kom lwm tus los
ua lawv tus nom li. Tus yuav los pov rau koj ces yog kuv xwb ov.
Koj cov lus hais yog kawg, peb cov tawm tsam kev tsis ncaj ncees no
mas txawm yog xav kom Hmoob los sib pab sib koom ua ke thiaj tsav hais
ua luaj no, kuv ntseeg hais tias VP yuav tsis tuaj koom koj ib zaug,
yog VP yuav tuaj koom koj ces Hmoob lub 30 caug Minneapolis metrodom
twb caws VP 2-3 xyoo ua ke VP twb tsis tuaj kom nej ces nej thiaj tso
tseg tsis caw VP tuaj ntxiv lawm raws li kuv soj ntsuam tau mas yog
li. VP ib txwm yeej tsis kk Hmoob li nws k nws tsev neeg xwb, dhau
ntawm nws tsev neeg lawm ces VP tseem xav kom Hmoob mas mus mag tuag
uas pawg ua lug kom VP tau chaws coj mus hais dag tsoom Hmoob tias
yuav thov nyiaj coj mus daws tso tej plaub ntawd kom tau tsag pheeb
nrhiav noj.
Kuv ntseeg tias Hmoob meskas lub teeb mas ci liab pliv, tsis pom kev
mus txog qhov twg li nawb, Hmoob ntiaj teb tau hais tias Hmoob meskas
mas tsim teeb meem rov rau tsoom Hmoob nyob nplog teb, thaib teb, suav
teb, nyablaj teb, lawv hais tias tsis tau pom dua ib cov neeg yuav dag
npaum Hmoob meskas li lawm, tuaj mus rau cov teb chaws muaj Hmoob mas
yeej tsim teeb meem ua ntu zus rau lawv tej tub tej ntxhais, rau tej
neeg laus huv tib si, nyob hauv nplog teb mas cov Hmoob meskas tseem
muaj plhu tshaj cov Hmoob nyob txum tim hauv lawm thiab no, Hmoob
meskas tseem mus ua plaub ntug loj rau tim nplog ntau rooj, yog leej
twg tsis ntseeg nug tau rau Charlern Cha Her law making tau.
YTK

Tijlaug Yajtshajkoob;
Ua tsaug rau koj cov lus teb.  Peb lojhlob nyob rau lub society uas
txiv ua tag tub ua, txawm yog Huabtais Nplog, Tiao Souvanna Phouna,
Gen. Vang Pao, Col. Soua Yang, Chao Moung Youa Tong Yang, kuv yawg,
kuv txiv thiab lwm tus los yeej xav kom tag txiv ces tub yog tus coj
thiab tus kav.  Ua neej nyob leej twg los yeej xav kom tej tub kis
tsim txiaj, mloog lus, ntshaws kom lawv tau ua luag nom luag tswv, ua
luag thawj coj noj coj ua, zaum tau luag hauv rooj, noj tau luag haus
qav, thiab hais tau luag hauv lus.  Vim li no niamtxiv tuag Hmoob
thiaj nrhiav looj mem, thiab ntiav txiv coj xaiv foom ib los lus zoo
rau tej xeeb leej xeeb ntxwv nyob tom qab.  Hmoob fwv nyuj yog fwv los
sib nraus, Hmoob tu tub tu kiv yog tu los ua nom ua tswv.
Ntawm yawgloj, yawgloj yeej ntshaws kom nws cov tubkis tsimtxiaj yog
li nws thiaj xa nws cov tub: Vaj Txos (Francoi) thiab Vaj Ntxawg (Paul
or Nom Tub tub tuaj mus kawm ntawv rau Fabkis teb ua ntej xyoo 1960
lawm. Xa Vang Chong, Vang Chue, Vang Thao thiab Vang Sisouk lawv tuaj
kawm ntawv rau USA no. Xa Vang Chi (Chi niam me), Vang Lao Lee (Vang
Lia or Paj Vws tub), thiab cov yau coob tug yeej tuaj mus kawm ntawv
rau Thaibteb tag.  Xyoo 1974-75 Vang Chi mam rov los kawm nyob Lycee
Vientiane.  Yawgloj txoj kev ntshaws yeej ntshaws kom nws cov tub ib
tug los taug nws hneev taws thiab los coj Hmoob lawm yav tom ntej.
Tag yawg Phaya Tub Npis Lisfoom cov tub, Col. Neej Tswv Thoj thiab
Col. Thoj Cai lawv cov tub, Col. Tub Lwj Muas thiab Col. Txawj Pov
Muas lawv cov tub, Col. Txoov Tswb Yaj cov tub thiab tag Hmoob txhua
tug yeej rau siab ntso nrog luag kawm ntawv thiab sawv daws yeej tuav
raws sawv daws tej menyuam tej pob ntseg kom rau siab kawm ntawv.
Txawm yog tam sim no cov tub nom ntxhais tswv kawm tsis tau ntawv zoo
li peb cov pejxeem los txhob thuam thiab txhob luag.
Hmoob ua tsis tau tebchaws thiab kub tsis tau xaj twb vim yog sawv
daws siab me, xam khib. 1985 peb cov Nplog/Hmoob uas poob tebchaws
tawg ua 24 pawg. Koj tsis haum kuv, kuv tsis haum koj, Neo Hom los pom
Neo Hom tus kheej, Chao Fa los hais Chao Fa pab, Kong Le los hais Kong
Le pawg. Koj nrhiav tshuav kev txo kuv, kuv nyas ntxhws yuav txo koj,
Hmoob tus yeej ncuab zaum tsaws luag Hmoob.
Yog Hmoob tsis sib kho sib hlub ces qhov Hmoob yuav muaj teb muaj
chaws ua npaus suav tseem tseeb tshaj.  Gen. Vang Pao kawg yuav tsum
tuav Hmoob tes, Hmoob feem coob pom li cas yuav tsum ua li ntawd.  Cov
Chao Fa los kawg yuav nrog cov Neo Hom cog phoojywg, cov Neo Hom los
kawg yuav tau cog phoojywg rau cov Chao Fa, 2 lub position tseemceeb
ib lub yog Neo Hom lub, ib lub yuav tsum yog cov Chao Fa lub.
Thaum kawg tijlaug Yajtshajkoob thiab yawgloj yuav tsum haus caws
tsoos kho rau peb saib mas thiaj tag.
Victor Yang

YTK,
Hais ncaj thiab tseeb rau koj tus ua tij paub, yog tijlaug Victor los
run ib txoj hauj lwm dab tsi,, cov Hmoob Vaj tsis pov npav rau yawglos
kuv guarantee rau koj hais tias yuav muaj tshaj 1%.  TL Victor yog ib
tug ntawd peb cov tuaj hauv SCH uas kuv pom hais tias coj tau tus cwj
pwm haum neeg feem coob.  Ib tug neeg yuav los coj Hmoob yuav tau ua
li TL. Victor tsis tas niaj hnub yuav mus cem lwm tus.  Yus kav tsij
ua yus tes hauj lwm zooo xwb ces tsis xav ua tus coj los luag yeej
yuav thov kom ua....Dony

Kuv xav mas koj kuj hais yog lawm thiab tabsis yuav siv tsi tau. Los
lus nplog hais tias "tuas tais di kuam xaj tais" Yog peb ua lag ua
luam lossis nyiag peem nyiag kev noj kev haus lossis kev ua neej mas
coj li koj hais es txiv ua ces tub ho ua los tau tabsis kam teb kev
chaws mas peb yuav tsi coj li ntawm lawm. Ntiajteb twb hloov tas,
democratic ces leej twg coj tau cia tus ntawm coj xwb. Hmoob yog ib
haiv neeg ntuj tso los ua neej nrog ntiajteb mas tsi muaj leej twg own
hmoob lossis hmoob yog nws li teej tus es nws yog tswv thiab nws xav
muab rau leej twg los tau. Hmoob yog ib haiv neeg uas ua neej sib koom
ua ke xwb mas leej twg coj tau ces tus ntawm los coj ib ntus xwb.
Yog vp los coj hmoob ib ntus ces vp cia li yuav yog tus tswv hos hmoob
cia li yuav yog vp li teej tug property es tas vp ces yawg cov tub cia
li yuav sawv los coj mas siv tsi tau. Kawg tus nplog twb tsi coj txoj
cai ntawm lawm, thaib los twb yuav hloov. Txawm vp tau coj hmoob ib
ntus lawm thiab muaj ib cov yeej tseem mloog yawg hais los cov ntawm
yog cov tsawg thiab cov laus twb yuav dua toj. Yog yawg tsi yoog
sawvdaws los yawg pab yeej mus tsi txog qhov twg. Qhov tsi zoo mas
yawg yeej txhwv thiab txiav lwm pab txoj hauv kev tuag dhi, qhov no
tsi zoo.
Peb txhob muab personal interest los hais rau haiv neeg mas thiaj
haum. Ua tibneeg mas txawm ntse npaum twg los yeej kawg coj tau ib
ntus xwb. Yav tas los vp yeej coj tau vim yog yawg lub caij tabsis nim
no yawg siv tsi tau lawm mas yawg yuav tsum lav paub yawg txoj kev
laus thiab siv tsi tau ntawm es txhob ua ua tug hais tias hmoob yog
yawg li thiab yawg yog tus coj lawm. Yog hais li koj hais es yog hmoob
koom ib tebchaws noj sib hlub los ces txawm yuav tsi pub leej twg hais
li mas ntawm tsi yog national interest, ntawm yog personal intewrest
thiab yog jungle rule lawm xwb. National interest mas txawm yog yus
kwv yus tij los thaum txhaum yeej yuav tau tias txhaum, thaum ua tsi
tau yeej yuav hais tias koj ua tsi tau lawm cia lwm tus ho los ua.
Tham ntau lawm ces cia lwm zaug mam hais ntxiv lauj.

Yawgnomdub;
Kuv hais "Txiv tag tub" yog kuv teb tijlaug Yajtshajkob cov lus.  Kuv
yeej paub hais tias "Txiv tag tub" siv tsis tau rau peb tiam no thiab
yav tom ntej, tabsi raws li experence mas Hmoob tseem hloov tsis tau
ceev npaum peb xav thiab caum tsis tau cuag luag "Amelicas" kev coj
noj coj ua nyob tebchaws no.
Ntawm kev hais lus thiab tawm tswvyim, kuv twb hais rau tijlaug
Yajtshajkoob lawm hais tias yog pom yawgloj ua tsis yog lawm yeej meem
sawv tsees hais li Col. Lis Tub Pos thiab Dr. Vaaj Shawm Vaamyig
nkawd, kuv ntshaws ib cov thawjcoj noj tau hais tau li nkawd.  Hmoob
ua ntsuag teb ntsuag chaws, ntsuag niam ntsuag txiv, thiab mtsuag nom
ntsuag tswv los tau 35 lub xyoo, Hmoob yeej ntshaws kom muaj ib tug
thawjcoj zoo, coj ncaj, coj tog, coj yog, tsis cais pab cais pawg los
coj Hmoob lawm yav tom ntej, tabsi tau 35 lub xyoo no tsis muaj. Peb
cov tuaj hauv SCH no sawvdaws tswvyim yeej zoo kawg tabsi tseem looj
nab kaj tag tus.  Thaum tsis muaj ces Hmoob kawg rov tham txog Gen.
Vang Pao xwb.
Victor Yang

Victor, has le ko mas kuv saib tej zag koj tsuas yog laam has lus
nplig kuas zoo noog hab cov vaj/vaaj xob tawm tsaam koj xwb.  Qhov
tseeb tag tes Neo Hom vp yeej tsuas muaj qhov nrhaav tshuav cov Cobfab
quj kuas tu noob xwb, luag tsis laam yuav cas kua Cobfab caj noob
tsaam Cobfab hua lam muaj txuj moo lug caij tsuj tau luag. Kuv tug
kheej kag tub muaj experience qhov kws luag nrhav tshuav thais lawm
xwb mas kuv paub zoo kawg.
Kuv tug laug nuav xaav pum kuas koj yuav tau has lug kuas ncaaj ncaaj,
tsis xob pheej has sis sis kuas zoo noog los sis kuas vp paab tsis xob
muaj kev chim rua koj xwb, yug tub yog ib tug tuab neeg txawj ntse
lawm yuav tau has txav npawv qhov wrong tes has tas wrong hua qhov
right tes has tas right xwb txhaj le yog.
Chao Fa los kawg yuav nrog cov Neo Hom cog phoojywg, cov Neo Hom los
Hehehe, raws le kuv pum mas ntshai Cobfab tsuas muaj raug neohom
ntxaag coj moog thais pov tseg xwb. No trust will never ever grow
within the 2 groups.

Thorns,
Ua li cas tus xav nrhiav kom muaj compromise thiab reconciliation no
ces koj pheej tshum li ko ma?  Kuv xav hais tias cia peb cov laus ua
neeg tsis paub compromise xwb koj peb cov hluas yuav tau xyaum
compromise li luag lwm haiv neeg thiab pob.  Koj tus laus txawm yuav
coj li cov niag Hmoob Loojceeb Xasthoos li kuv me kwv Born2b hais xwb
los?  Yog nej cov ua tij uas peb muaj kev cia siab tseem coj li cov
laus xwb ces kuv tag kev cia siab li lawm nawb.
Kuv pom tijlaug Victor qhov action rau txhua tus /xeem lawm.  Kuv tus
nyuag Hmoob Vaj no kiag los thaum kuv hais,nws yeej cia li xa nws tej
information rau kuv .  Kuv hais ncaj nws tseem xa mus rau kuv ua ntej
kuv cov kwv tij vaj xa.  Kuv pom nws hais li ua thiab ua li hais
tiag.  I can not predict the future but he had done what he had said.
Yawg Nomdub,
Ua neeg ces koj kuv thiab peb txhua tus yeej xav kom yus tej me tub me
nyuam tau ua nom tas tus.  Yeej tsis muaj ib tug niam tus txiv twg
yuabvhais tias nws ua txiv los ua niam tau ua tus coj lawm ces kom cov
me nyuam txhob xyaum ua tus coj. None!  Leej twg los yeej qhuab qhia
kom lawv cov me nyuam tau ua tus loj xwb.  Txhua txua tus laus tas sim
neej yeej tsis muaj ib tug los foom kom, kom lawv cov me nyuam dhau
mus ua qhev. Including you and me.
Tab sis txawm yus xav kom yus tus me nyuam los ua tus coj sawvdaws tab
sis yog nws yeej tsis muaj leadership quality thiab pej xeem tsis
nyiam yeej ua tsis tau.  Yog li peb sawvdaws yuav tau ua siab loj.
Leej twg xav ua tus coj yeej meem ua siab loj hlub yus tus /cov
phoojywg thiab yeeb ncuab ib yam.  Tej zaum txog thaum kawg yus cov
yeeb ncuab tseem hlub yus dua yus cov phoojywg uas niaj hnub nrog yus
noj ib phaj mov thiab haus ib khob dej...Dony

Kwv Ywg nomdub,
Koj cov lus koj hais tau zoo thiab raug kawg nkaus lawm, yog peb txhua
tus paub txog tej li koj hais los ntawd ces yeej yuav haum taus xeeb
ua ke xwb ntag. Ua neeg ib leeg tsuas ua tau ib ntus, tsis yog yuav ua
ua kom yus tuag. Hmoob txoj kev uas khuam luag khaub hnab es luag tso
tseg ces yus cia li tau luag tus nom mas dhau tag lawm, lub caij no
tsis yog qhov ntawd lawm, yog tseem hais tej lus hais tias yog leej
twg xav ua nom ces mus pab lawv thaum lawv raug plaub es muaj ib hnub
xav ua nom los kom lawv pov npav rau yus thiab lawv lees paub yus mas
txoj kev hais li no qub heev lawm. Qhov mus pab mas tsuas yog mus pab
hais tias peb yog Hmoob ib yam ces mus pab cov neeg siab qhwv quav qw
kom lawv dim lub txim mas nyaj khws ntag. Yawgnomdub koj cov lus yeej
raug kiag hauv lub plawv phiaj lawm ntag nawb.
YTK

Thernsp,
koj has tau yog hab raug kawg lawm nawb, qhov tseeb ces Chaofa twb
maag quj cov thawj tu noob tab lawm, nplog twb quj tsis tau Chaofa ib
tug thawj le, tsuas yog neohom paab nplog quj cov Chaofa le koj has
xwb mas. Hab yog le koj has tas Victor mas nwg tsuas has kom cov
neohom tsis xob tawm tsaam nwg xwb mas, koj twb paub lawm tas yog leej
twg ntse sog puab ces puab nrhav teeb meem taag zug rua, ua le kws
puab ua rau Dr. Yang Dao es ua ua txog kawg tes suav dlawg cas le tau
sib xyuam phaaj moog rua tsoom fwv , ua tau yaam niag txaaj qhov muag
ntsuav, Dr. Yang Dao lawv case ntawd kuv lub qgov muag pum kag cov
ntaub ntawv kws Neohom xyuam phaj. Neohom tau kom cov pej xeem tuaj
koom tes Xyeem Npe los sis kos npe yog 178 los yog 187  lub npe, kom
tsoom fwv America cia li muab Dr. Yang Dao xaa rov qaab moog rua Fab
Kis teb no, tab sis Yaj Daus tsis txhaum dab tsis rau America txoj cai
Constitution  es tsoom fwv thiaj tsis hais ab tsis rau kom Dr. Yang
Dao rov mus rau Fab Kis xwb tsis yog kuv lam hais muaj tseeb.
Lawv pab Neohom mas ntshai tsam lwm pab tau ua tus loj kawg, mas lawv
ua heev heev kom tau ua txiv mas tag li no uas, lawv ua ua txog kawg
ces cia li mus raws li txoj kev dag lawm thiaj mus mag hlob kav hlau,
tib pab zaum ua pliaj liab vog li liab mag nkuaj.
YTK

Peb tsi muab haiv neeg ua qhov tseem ceeb tabsis peb muab tus neeg ua
qhov tseem ceeb ces thiaj zoo li koj hais no ntag lauj. Yog peb muab
tus neeg ua qhov tseem ceeb ces nws kom mus tua neeg los mus, nws kom
sau npe foob lwm tus los sau, nws kom muab nyiaj los muab, nws kom
nrauj poj niam vim poj niam tsi kam txhawb los nrauj, nws kom noj quav
los noj li xwb.
Yog peb muab hais neeg ua qhov tseem ceeb mas leej twg yuav txov ib
tus hmoob lossis hmoob ib tus coj mas tus ntawm yog hmoob tus yeeb
ncuab ntag. Tus ntawm txawm yog hmoob, txawm yog ib tus coj hmoob,
txawm yog mab sua los xwj yog muaj lub tswv yim txov ib tus hmoob yam
tsi muaj kev txhaum mas tus ntawm yuav tsum yog hmoob tus yeeb ncuab
thib ib uas hmoob yuav tau muab tshem ua ntej mas thiaj yog hlub hmoob
thiab muab hmoob ua thib ib.

Thornsp;
Tsuas muaj tib txoj kev rau cob Chao Fa thiab cov Neo Hom taug lawm
xwb yog sib sau los ua ib pab ib pawg, 35 lub xyoo dhau los sawvdaws
kub tsis tau xaj twb yog vim txoj kev tawg pab tawg pawg, txoj kev
tsis sib haum, koj txo kuv thiab kuv txos koj.  Tam sim no sawv daws
suab twb yuav ntsiag, cov Chao Fa hav zoov twb yuav tu noob yog tseem
tsis sib kho tseem pheej sib tog zoo li niaj hnub no txhob cia siab
thiab txhob tham txog qhov Hmoob yuav muaj haiv thiab Hmoob yuav muaj
teb muaj chaws.
Hmoob Amelicas los yeej kawg yuav sib kho kom Hmoob nyob ua pab koom
ua pawg.  Tabsi ua ntej yuav kho tau Hmoob yuav tsum yog Hmoob tseg
qho koj hais koj pab kuv hais kuv pawg, tseg qhov txoj kev sib txo sib
tog, thiab sib rhuav. Hmoob yuav tsum xaiv hais lus mos lub muag, xaiv
tau tus thawjcoj zoo, coj ncaj, coj tog, coj yog, tsis xaiv ntsej xai
muag, tsis cais pab cais pawg, thiab muaj homphiaj zeem muag zoo rau
yav tom ntej.  Yog thaum Hmoob Amelicas mus txog them no, tag Hmoob 18
xeem sau zog los ua ib pawg thiab nrog luag sib tws ua neej zoo li cov
Jews lawm txawm nej tsis hais los Hmoob Thaib, Hmoob Nplog, Hmoob
Nyablaj, Hmoob Suav thiab Hmoob Phabmab yeej yuav thov koomtes nrog
nej. Thaum ntawd txawm Hmoob tsis muaj teb muaj chaws nrog luag kav
los Hmoob yuav ua neej nto moo lug, thiab tso siab pluav.
Thornsp; Kuv yug los ua Hmoob, Chao Fa thiab Neo Hom kuv twb ua los
lawm, kub xaj los kuv kub, koom haum los kuv khiav, tamsim no kuv
tsuas pom tib txoj kev rau Hmoob xwb yog kho kom Hmoob sibhaum xeeb.
Kawg peb yuav tau ua qhov zoo, hloov duas siab tshiab, xaiv thawjcoj
tshiab los coj Hmoob lawm yav tom ntej. Ua siab loj thiab hle koj lub
nab kaj zam txim rau tus ua ua txhaum rau yus, hlub yus tus yeebncuab
thiab hloov nws los ua yus tus phoojywg.  Koj tus phooj thiab tus
Hmoob thiaj yog tus yuav tuag tam koj os Thornsp.
"Hmoob tsis ntseeg Hmoob leej twg thiaj yuav ntseeg Hmoob"
Victor Yang

Npawg Victor Yang,
Txhob nyuaj nyuaj siab rau Hmoob thiab nawb mog, yuav tsum txog caij
pauv Hmoob thiaj yuav pauv tau. Hmoob tseem nyiam txhawb lwm haiv neeg
heev cia kom thaum Hmoob ciaj khaub tas tso. Txawm yog tub txawj ntse
los tseem sib tw mus qhuas luag thiab txhawb lwm Haiv, thaum no tsis
tau txog peb li kee zimtxwv. Twb pib muaj tej xwm txheej ua rau Hmoob
mob siab thiab pib quaj nrhiav Hmoob lawm, nyaj yuav tsis ntev lawm
Hmoob yuav txo tau Hmoob lub fwjchim dogdig uas tsis kam koom leejtwg
li los sib koom.
Hmoob li tub txawj ntse los yeej muaj coob zujzus tuaj tabsis tsuas
yog tus neeg muaj kev kawm xwb tsis tau yog tus neeg yeej yug los ua
tus Hmoob zoo. Thaum tub txawj ntse pawg lug lawm cov uas muab tus
dejsiab hlub Hmoob tiag tiag fim yuav ntxeem tus peevxwm mus tsa kom
Hmoob sawvv taus.
Tus uas txw kom Hmoob tawg los awvdaws yeej paub txaus, tus neeg qe
phem qe zoo los sawvdaws kawm txhua peb saib mus tom ntej no tej yam
zoo yuav tshwm tuaj rau Hmoob.
Yav tas ua tsis tau dabtsi los vim yog ua rau neeg txoj kwv ntshaw xwb
tsis yog ua rau Haiv, Thaum ua rau Haiv lawm ces koj, kuv thiab leej
twg los tsis xam khib lawm los mas.
Cov tubtxawj uas xav muaj zoo keebkwm ces tsam no yog lub caij yuav
tau tawm taw ntso pib nws seem kev thawj coj lawm. Cov uas tsis muaj
title txawm txhawb Hmoob thiab ua zoo rau Hmoob los tsis tau muaj qhov
puas, cov muaj title tabsis tsis txhawb Hmoob tib neeg yuav cim ntsoov
nws tseg. Peb sawvdaws mam saib mam xyuas qhov tsim nyog thiab tsim
nuj rau yus Haiv.
X Z

Tijlaug Victor,
Koj sob lus kawg, koj hais tau zoo mloog kawg. Tabsis raws li kuv
nyuam qhuav ncig ib lwm saib Hmoob lub neej thoob ntuj rov los, kuv
pom tias Hmoob yeej tseem tsi tau sib ntseeg Hmoob ov.  Tseem muaj tej
pab pawg uas coj tau lub siab nyoos kawg. Pom lwm tus ua tau thiab ua
yog txoj kev lawm mas tseem nrhiav lub tswvyim los rhuav thiab tua tus
neeg ntawd pov tseg. Raws li kuv xav mas yog leej twg peem tsheej tau
los ua Hmoob ib tug zoo thawjcoj mas yog ntuj txoj hmoo povfwm nws zoo
kawg. Hmoob mas yeej tseem limhiam heev os tus me tijlaug.

Victor Yang,
What you've stated above is not always right, it all depends on what
angle you look at. Yog muab saib tseeb-b, xyov Chaofa twb tawg mus ua
tsawg pab lawm? Neohom twb tawg ua tsawg pawg lawm thiab?
-Raws li hnov mas, cov Chaofa nyob ib cheebtsam taw roob phwvnpiab, ib
pab twb tsis ntseeg ib pab li lawm, hla ciam twb tsis tau li thiab.
Cov mus nyob phabmab los, nyias tsa nyias fuabtais zomzaws. Kev sib
ntseeg nyob qhov twg?
-Peb twb pom cov Neohom los kuj zoo tib yam nkaus, xyov nws tawg ua
nws ua tsawg pab li lawm thiab. Veterans tsis haum Neohom, tawg ua
ntau pab. 18 xeem tawg tawm ntawm Neohom. Hnub i, qhib peb caug nyob
Sacramento, twb pom lawv kwv ib daim paib sau haid tias: "Hmoob 19
xeem" no lawm. Kev sib ntseeg nyob qhov twg?
Khuvxim...
TseemYeej.