IT WAS HARD  TO COME BUY, LIVING AT LARGE, YEARS HAS PAST, LAO IS
STILL  POOR.  MOST OF US MADE IT, WE ARE NOT THE COLLECTION OF
WELFARE.

Post by Hmong213
Where were you on May 15, 1975? How many of you were in Long Cheng
that day and missed the last flignt and watched the last C130 took
off? I was in Ban Xon/Nasou on this day.
35 years ago today May 15, 1975 is the last day that the C130 plane
landed and take off from Long Cheng airport. There is only 3 flights
of C130 flew from Udorn to Long Cheng on May 15, 1975 to evacuate
Hmong to Thailand. Today is a sad and scare day in Hmong history.
http://www.youtube.com/watch?v=Huf73x2v_0Q
HM213
IT WAS HARD  TO COME BUY, LIVING AT LARGE, YEARS HAS PAST, LAO IS
STILL  POOR.  MOST OF US MADE IT, WE ARE NOT THE COLLECTION OF
WELFARE.
Hmoob123
Ib sij huam peb twb tuaj nyob laus tas rau lub teb chaws no laum. Muab
yus lub hlwb tig rov saib 35 xyoos dhau los mas kuj txaus tu siab vim
yus tej niam tej txi ua coj yus tuaj rau tebchaws no feem coob ces
lawv twb rov mus qub vaj qub tse tag.  Yog xav mas ua neej zoo li npau
suav xwb.
Lub sij hawm thaum lub C130 ya tawm hauv looj ceeb kuv tab tom khiav
ko taw ib hmos mus txog ntawd lub chaw zov nya/check point nyob ze
ntawd dawm tua pob zeb.  Lub sij hawm mus txog ntawd qhov chaw no tsis
muaj ib tug tub rog li.  Kuv mus pem lawv lub tsev pom ib tsus mov
thiab ib cov qaib hau tsis muaj neeg noj.  Thaum cov neeg los tom Looj
ceeb los thiab hais tias cov nom tswv ya hooj tag thiab tsis muaj
nyooj hoom tuaj ntxiv lawm.  Peb thiaj khiav los pw rau Nam Pha/choj
hluas tau ib hmos.  Kuv tseem yau tab sis hnov cov niam txiv tham seev
yees txog lub neej tsaus ntuj ces yus kuag muag los twj ywm .....Phiaj

Phiaj, Koj hais yog kawg lawm. Cas ib sij huam xwb tiag twb tau 35
xyoos lawm. Hnub no kuv nyob hauv tsev, kuv zaum xav xav ces kuv thiaj
li nco dheev txog tias aub hnub no yog hnub kawg uas cov dav hlau C130
ya tawm hauv Looj Ceeb lawm es tsis rov qab tuaj ib zaug ntxiv rau lub
Loob Ceeb li lawm sas.
Ab cas koj yuav piav tau kho siab thiab tu siab ua luaj. Zoo nkaus li
twb muaj neeg piav zaj dab neeg ko rau kuv mloog ib zaug lawm sub nas.
Kuv tsis nco qab nws lub npe lawm. Tus piav rau kuv mloog ntawd yeej
yog piav ntawd thaj chaw uas koj hais ntawm ntag. Nws yeej piav txog
tsus mov thiab cov qaib hau cia tseg tsis muaj neeg noj li koj hais
tiag.
Kuv ces nyob nram Banxon txog thaum lawv twb tua Hin Heup es Hmoob twb
khiav rov qab los tas rau tod Nasou kuv thiaj mam li tawm khiav hauv
Banxon mus dua Sayaboury lawm xwb ne. Sim neej no ntsia Hmoob khiav
los mus mas cas yuav coob ua luaj li lauj.
HM213

Ib tsoom bojyaig Moob,
Yog yuav muab tej keebkwm nuav lug saib hab xaav mas peb kuas muag lug/
tus sab heev. Kuv yog ib tug ntawd cov caij the first C-130 rua
Namphong. Thaum ntawd yug tseem hluas heev, nploojsab nploojtsw kws
ncu nam ncu txiv, ncu kwv ncu tij, ncu phooj ncu ywg mas dlua nrhe
nyob tom qaab. Thaum peb lub C-130 yaa plawg tawm huv Longcheng pum
kag tug dlej Nam Ngeun Former Col. Youa True Vang quaj nrov vws
taamsim ntawd taam le ib tug ntxhais yuav moog ua nyaab, suav dlawg
nyob huv lub C-130 tsi yog nyob quas tsawg tabsi sawv ntsug zoo le ib
taj pobkw nyob tom taj xwb.
Ib tsoom phoojywg yog yuav muab ua tuab zoo xaav txug peb Moob lub
neej tsi tsim nyog peb yuav naj nub sib tug zoo le miv, dlev, hab
Hyena sib txeeb nqaj noj nyob tom tshaav puaj. Yuav tog txug thaum twg
es peb Moob maam lug sib puag xwbpw, sib hlub, sib paab caj Vaaj, ib
lub neej zoo le thaum peb nyob Longcheng lawm. Tshe yuav tsi muaj nub
lawm le od !.
MT

Pojyaig, yog muab ua tuabzoo saib ces yeej yog ib qhov puavpheej ruas
3hmoob kawm, kuv tsi tau caij c-130 tuaj tsua Naajphoog vin tseem yau
hab thaum ntawm yus yeej yog cov mivnyuas yau xwb ces yeej nov txug
qhov great escaped nuav mas txaus ntshais heev les.
We are happy to celebrate the 35th years of poob tebchaw, we all will
remember the passed but will not look back as we should be celebrate
our sucess.

Tsoom bojyaig,
Thaus lub 5 hlis xab ces yeej paub tseebx lawm tas tog Koomtshaas yeej
tebchaws lawm. Txuj kev yuav nyob hab yuav tsiv ntawd yeej khaub zig
yug lub sab nruab nub mo ntuj taag moog le. Tej nam tub, txi-nyuas lug
sis sau thaam ces feem ntau yeej nyag taug nyag quaj, tsi pum qaab
yuav ua zaaj twg txhaj le yog qhov zoo. Yeej tsi xaav ncaim lub teb
chaws hlo le tawm sis, ua ke ntawd, yeej ntseeg tau has tas yog nyob
ces yeej kawg maag tog lab tsim txom xwbx. Lub caij ntawd peb nyob rua
Nam Cheng, Lak52. Txhaj le txav txim sab hlaa dlej moog rua tim Thaib,
moog cuag tug nais Armphur ces nwg tau has qha tas tom bor kor 33 xaaj
tuaj lawm tas yog muaj neeg thoj nam hlaa lug ces kuas txais. Yog le
ntawd thaus peb nov tas nkoj cua pib thauj cov nyob Looj Ceeb lawd ces
peb txhaj le coj cov nam tub suav dlawg hlaa dlej rua tim Tha Bor nub
14 hab 15. Lub caij ntawd mas peb cov neeg, tsi has Lostsuas los sis
Hmoob, yeej hlaa dlej tawm coob heev. 1-2 xuaj moos xwb tub puv ib
tsheb los 2 tsheb bus lawm. Ces luas taag zug muab tsheb xaa peb moog
rua Udorn, moog caij nkoj cua rua tom Nam Phong. Dhlau ntawd kws tsi
muaj dlaav hlau lawd ces luas xuas tsheb bus thauj ncaaj nraim rua Nam
Phong lawm xwb.
Nqq

Hmong 213,
Tej zaum lub sijhawm ntawd wb nyob tib lub zos.  Kuv los nyob Ban Xon/
Nasou tib yam thiab.  Kuv nyob ze ze ntawm qab tshav nyob hoom.  Kuv
tseem yau, thiab tuaj kawm ntawv rau lub tsev kawm ntawv uas nyob kiag
ntawm qab tshav nyob hoom ntawd.  Tos kuv pom xwb, kuv txiv khiav ib
tug ntsej muag dub txig thiab mluag mlob tsi hais ib los li.  Nws hais
tias, "kuv los tos koj wb mus tsev tamsij no."  Hnub ntawd kuv txiv wb
ob txiv tub caij tsheb ib hnub nkaus thiab mus txog rau tim qhov chaws
uas tsheb mus tsis tau lawm thiab wb tau taug ko tau mus tsev rau puag
pem roob yiag.  I didn't know what was going on with my dad that day,
but it was the saddest day for him.  He looked so sad, that I didn't
dare to ask because I did not want to hear what will come out.
Thaum wb mus txog tsev, kuv ua ib pluag mov loj loj thiab caw tas nrog
cov kwvtij thiab neeg zej zos tuaj nrog nws tham.  Kuv pom kuv txiv
quaj thawj thawj zaug hauv kuv lub neej.  Tsis yog kuv txiv xwb tiamsi
tas nrog lub zoo cov txiv neej pojniam quaj txhua tus.

thov txim kuv cov lus hais tsi tau tas ciali send yuam kev lawm.   tsi
yog kuv ua mov tiam si yog kuv txiv thiab kuv niam lawv ua mov.  Hnub
ntawd kuv txiv hais tau ib cov lus tusiab tshaj.  Nws hais rau cov
neeg haistias, "Vaj Pao thiab cov nom ya tawm tebchaws tas lawm, kuv
ntsia Mekas lub nyoob hoom xuv thaib ya nto ntuj ces kuv khiav rov los
qhia nej kom nrog kuv tsiv xwb.  Tamsij no, ib ces khiav, ob ces nyob
es tos tuag lawm xwb.  Cov txivneej txhua tus nco ntsoov tseg ib lub
mos txwv rau yus. Thaum hnyablaj tuaj, ib lub rau lawv es ib lub rov
rau yus xwb."
noogdlej

Cov phoojywg,
Nej mas yog cov neeg tau zoo yog nom yog tswv es nej khiav tabchaws
tag los nej tseem dag peb mus zov ciam dej ciam av. Hniaj hnub no yog
peb ho cem nej zog los txhob chim thiab nawb mog.
Thaum tebchaws twb yuav tawg, suav daws twb paub. Nais Phoo Vaj Pov,
Muas Xwm Loj thiab Col. Vaj Thaiv lawv tseem xa kuv coj tijlaug mus
zov Nyablaj nyob puag tom Ban Na thiab Sala Phoukhon.  Looj Ceeb twb
khiav tu noob es kuv cov me kwvtij mam mus sib nrhiav tau puag tom Ban
Na thiab thiaj mam li ntuj kotaw los mus tsev. Thaum los txog tsev,
neeg zej zos twb khiav tseg Vaj tse khoob tag.  Thiaj mam ntuj ko taw
puag sis Looj Ceeb los rau Nas Xus. Lub caij ntawd, cov nom Hmoob coj
suav daws tej nyiaj hli khiav tag. Ib kis nyiaj tsi muaj puab cev. Mam
xeem los hnav tsoos tsho Hmoob khaub hlab ntsuav li neeg pejxeem ua
liaj ua teb.
Thaum Los txog Nas Xus, kuv muaj ib tug tijlaug thiaj los pom nws cov
qub phoojywg xws li Vaj Tswb lawv coj tub kawm ntawv nyob Vees Cam los
khus xab nas txog Nas Xus.  Thiaj mam ua txoj npuab lawv qab tshob es
ua lawv lub noob los rau Vees Cam thiab nyiag hla rau phab Thaib.
Tuaj txog Thaib tseem mag cov me nom Hmoob liam tias yog mus tuaj
nplog liab ncaws lawv tawm tebchaws. Kuv muaj ib tug tijlaug npau taws
heev thiaj yuav luag nrog pab me Nom Hmoob ua rog nyob Nam Phong. Muaj
coob tus nom Hmoob tau tuaj lav thiaj tso lawv tseg.
Txij hnub ntawd los txog hniaj hnub no, kuv tsev neeg thiaj tsi quav
ntsej nrog Hmoob ua Neohom kub xaj los txog hniaj hnub no.  Txawm
suavdaws tau ua nom Neohom tau Cob Moos Cob Khiam tau hnub qub dawb
los yeej tsi impressed kuv tsev neeg.  Leej twg yuav khav hais tias
vim muaj nws peb Hmoob thiaj tau tuaj txawv tebchaws no los yeej tsi
impressed kuv tsev neeg. Vim peb khiav tuaj txog tebchaws no yog peb
khiav dim peb txoj kev tuag. Peb noj peb tug. Peb  cov me nom Hmoob
yeej muab peb thawb tiv kev tuag tuaj tom qab. Nej muab xav, nej puas
tu siab?

Cov kwv tij phooj ywg sawv daws.
Nws kuj zoo nkaum li tsis muaj pes tsawg tus interest to share lawv
cov story. Qhov kuv muab qhov story no los sau meme rau hauv lub forum
no vim hais tias lub 5 hlis ntuj (MAY) yog ib lub hlis uas tsim nyog
peb Hmoob yuav tig los nco txog peb Hmoob lub neej. Lub hlis no yog
lub hlis pib ua rau peb Hmoob lub neej tawg nchuav.
*Mouatony, koj mas yog ib tug lucky uas tau caij dav hlau ya tuaj lawm
xwb. Kuv xav mas ntshai yuav tsis yog Col Ntsuab Rwg quaj xwb. Tej
zaum thaum ntawd yuav muaj coob leej coob tus quaj rau txoj kev tu
siab ua tawg teb tawg chaw ntawd.
*Noogqejqawg, mav koj niam tau nyob ntawd lub zos Nam Cheng uas dhau
KM52 thiab ntag. Thaum koj nyob ntawm lub zos Nam Cheng ntawd koj ua
hauj lwm dab tsi?  Li ntawd ces nej kuj khiav los rau tid Thaib teb
yooj yim heev.
*Noogdlej, Yog kawg wb nyob tib lub zos Banxon (LS-272). Kuv ua hauj
lwm rau US AID lub warehouse nyob ntawm hoos maus (hospital) ib sab
ntawd. Kuv nyob cov tsev ntawm ib sab warehouse ntawd ne. Lis Cai, Tub
Lis Xyooj thiab Rwg Ham lawv mas nrog Steve ua hauj lwm nyob rau tom
tsev shuaj tod tshav nyub hoom ze ze koj lub tsev kawm ntawv. Hmo
5-11-1975 ntawd ces Lis Cai xa tib hmos mus dua pem Looj Ceeb lawm ces
yawg thiaj li tau caij C-130 los dua tim Namphong no lawm. Kuv ces
yeej yog kuv tsis xav khiav los mus xwb. Thaum ntawd ces kuv twb muab
US AID cov luv caij mus txog Vientiane ob lwm diam mus ntsib cov nai
American. Kuv rov mus Vientiane zaum thib 2, muaj 5 leeg cov nas maum
Hmong (nurse) twb thov nrog kuv mus. Lub sij hawm ntawd ces lawv twb
txiav tsis pub taxi thauj neeg dhau li lawm. Tsis paub hais tias tam
sim no cov nas maum Hmoob uas nrog kuv tuaj mus ntawd nyob qhov twg
lawm thiab lawv laus li cas lawm. Thaum cov nyablaj tuaj nram
Vangvieng tuaj kuv tseem nyob. Tus nai Hmoob nyablaj kav cov thab ham
tuaj ntawd nws yog Hmoob Yaj. Kuv nug nws tias nws yog pab Hmoob Yaj
twg no. Nws teb kuv tias nws yog Tub Looj Yaj lawv cov kwv tij. Tiam
sis nws tau mus nrog nyablaj ua hauj lwm ntev los lawm.
*Yawm Faj, koj tsis txhob hais tug lem cees li koj maj. Kuv xav hais
tias lub sij hawm ntawm luag tus hlob yuav tsis muaj lub siab xav phem
npaum li koj hais. VP los kuj tseem xav hais tias nyaj Souvanna yuav
tsis ua li nws ua ntawm thiab. Txhua txhia yam ces yog tim Souvanna
tib leeg xwb nas. Yog li VP thiaj li xa nws cov neeg mus tiv thaiv cov
chaw koj hais los ntawd. Koj yuav tsum xav hais tias thaum ntawd yog
hais tias koj yog VP kiag los koj yeej ua tsis tau dab tsi los pab koj
cov neeg. Txawm hais tias peb nyias tuaj nyias rau lub teb chaws no
los thov kom peb tsis txhob hais phem phem rau VP thiab.
Yog yuav hais li koj hais ces cov Hmoob tuaj USA rau xyoo 1976 mas
thiaj li yog cov VP coj tuaj los yog tuaj raws VP xwb. Vim hais tias
thawj pab no mas lawv tuaj ces everything free xwb. Hos peb cov tuaj
tom qab no ces peb yeej tau them peb cov nqi dav hlau laiv. Li no yeej
txhais tau tias peb nyias tuaj nyias xwb. Tiam sis kuv yuav tsis ntaus
nqi li ntawd vim hais tias twb yog muaj thawj pab ntawd lawv tuaj lawm
es peb thiaj li kav lawv qab tuaj. Tsis yog li ces peb yeej tsis kam
tuaj li vim hais tias ntshai ntshai nyav noj li..hahahaha.
HM213

Dekfangkh,
Koj es twb yog ib tug kuv cia siab kawg ua li cas koj tseem yuav hais
tug nkhaus vos li koj thiab.  Zoo qhov kuv tsis tau them nqi fawm rau
koj nawb.  Yog them lawm mas ntshai hu los yuav tsis los lau.hahhaha.
Dr. Faj, koj txhob tu siab nawb.  Kuv los xav ib yam li Hmoob 123
thiab.  Peb cov no ces ntuj taw puag Phakhe ti ntug Looj Ceeb thiab
ntuj taw puag Phakkhe ti nkaus Hinherb thiab rov ntuj taw Hinherb mus
ti Banxon. Tsis tas li ntawd kuv leej niam tseem suab kuv ib tug kwv
muaj 7 hli.  Koj sim xav saib peb raug kev txom nyem npaum li cas?
Tsis tas li ntawd thaum kuv khiav dhau rau Thailand kuv niam thiab
txiv nrog cov muam thiab kwv yau tseem khiav mus nrog me nas me noog
ua kwv ua tij tau 4 lub xyoos mam tawm rau Thailand thiab tseem muaj
ib tug muam khiav tuaj nyob ib tog kev yam tsis muaj hnub sis ntsib
ntxiv.
Txawm yuav raug tewj kev txom nyem zoo li no los kuv twb tsis chim rau
peb cov qub nom qub tswv tsis hais tog tom no los yog tom ub.   Hais
txog cov leaders nyob Loojceeb Lub sij hawm ntawd kuv ntseeg hais tias
lawv cov thawj coj tswv yim yeej kawg tag lawm vim nws yog ib lub
situation/circumstance uas tsis muaj leej twg yuav xav txog thiab qhov
situation no lawv cov coj tsis muaj control vim nyooj hoom tsis yog
lawv tug.  Lawv tus kheej twb yuav luag khiav tsis dhau..  Phiaj

Aub yau!..... nub nua yawm Faaj ua txa paim rhe lawm lau....
hahahahahahaha.... Tso dlaag xwb...
Peb cov los haj tsi ib yaam hab les es. Puab haj tsi zuv khaib qoogx
tom thaaj tsaam koj has ko, yeej tsi paub txug tas luas yaa luas tuaj
lawm taag. Tau 4-5 nub tom qaab maam le nov xuv ces le xuas kaab lug
txug Looj Ceeb na has Blog Lab tub tuaj ua txiv quas ntxhas lawm. Maam
le qev kauv txhais lug tsev ces feem coob txhaj le tuaj tsi tau es
txhaj moog ua Caubfab tuag taag lawm ntaag laus..
Hmong213, kuv le mas thaus xyoo 1973 ntawd luas tau tso ib co peeb
zeej tawm ces kuv volunteer tawm thaus ntawd lawm os. Tom qaab ntawd
ces txawm tsiv lug ua noj rua Nam Cheng lawm. Ntu 1974 cob rua 75
ntawd kuv kuj moog dlha tsheb nyob Nas Xous- Looj Ceeb hab mas. Tawm
sis thaus lub teb chaws yuav nchuav ntawd ces ho tsiv rov lug nkaum ua
teb lawm xwb.
Muatony, ua caag koj tseem ncu txug lub neej tim Looj Ceeb hab naw?
Koj tsi ncu txug tas lub caij ntawd ces mees 18 (M-18) mas ib sij nrov
ib teg rua tej nom tswv hab laj mej pej xeem Moob le lov? Yog lub teb
chaws tsi nchuav sov Mees 18 puas yuav muaj caij xaus es. Kuv xaav tas
yog lub teb chaws tsi nchuav sov Moob yuav sis ntuv Moob txug qhov twg
le.
nqq

cov yawg-- txawm npaum li cas los kuv pom hais tias nej feem coob yeej
paub thiab pom hnub yawg hlob vaj pov ya dav hlau tawm teb chaws ces
nej txawm tsis tau ya dav hlau tawm teb chaws nrog yawg hlob vp los
nej yeej tau caij tsheb khiav kev thiab caij nkoj hla dej naj khoom
mus rau sab thaib teb.  tab sis peb cov nyob npab nauj mas thiaj yog
cov raug tsim txom thiab tau kev txhom nyem tshaj plaws.  muab ua twb
zoo xav mas tu siab kawg.
1.  february 21, 1973  rog twb kawg (war was officially ended) - peb
cov nyob npab nauj twb tsis paub dab tsi li.  peb ib co tseem kwv riam
kwv phom tua nyab laj li qub ho ib co tseem niaj hnub rau siab ntso ua
liaj ua teb noj yam li nothing change or happen.
2.  may 15, 1975 yawg hlob vaj pov thiab nej cov tub nom tub tswv twb
tawm teb chaws tag, tab sis peb cov nyob npab nauj twb tsis paub dab
tsi li.  peb ib co tseem kwv riam kwv phom tua nyab laj li qub ho ib
co tseem niaj hnub rau siab ntso ua liaj ua teb noj yam li nothing
change or happen.
tom qab yawg hlob vp thiab nej cov tub nom tub tswv twb khiav tag tuaj
rau thai teb tag lawm ces peb mam hnov xov.  thaum ntawd ces peb xav
khiav tuaj los nplog liab twb tso thaj ham zov kev tag thiab twb tuaj
zov peb tej zej zog tag.  peb thiaj txiav txim siab khiav ua cob fab
mus nyob rau hav zoov hav tsuag, mus nyob noj nplooj hmab npooj
ntoos.  thaum kawg, nyob los yuav tuag ces thiaj maub hmo ntuj lug toj
lug pes los mus hla dej naj khoom.  peb los thawj zaug tseem los raug
nplog liab tua ntawm ntug dej tuag coob kawg.  peb hla tsis dhau tseem
khiav rov qab mus nyob tau 1 xyoo hav zoov hav tsuag, noj nplooj hmab
npooj ntoos kev plab tuag ib txhia ntxiv lawm thiab ces xyoo tom qab
mam li ho khiav rov los dua.  los zaum 2 los kuj raug tua ib yam thiab
tab sis xum tuag lawm ces cia li peem kom dhau li xwb ntag no ces kuv
tsev neeg 1 nrab kuj hla dhau lawm ho 1 nrab kuj poob rov qab lawm vim
lub sij hawm raug tua ntawd ces nyias xia nyias dia nyias li lawm.
kev hlab dej yog peb caij tog rab xyoob xwb.  cov khi tau tog raj
xyoob lawm ces kuj ci li dia rau hauv dej ua luam dej mus rau sab
thaib teb lawm.  ho cov tseem khi tsis tau tau tog roj xyoob ces ci li
tig khiav rov qab lawm xwb.  kuv tsev neeg muaj 8 leej neeg.  tag kis
kaj ntug ces mam li sib nrhiav no tsuas pom peb 6 leej los tawm sab
thaib teb xwb.  2 leeg tsis pom tawm qhov twg li.  ces peb xav tias
nkawv raug tua lawm xwb no.  thaum ntawv ces quaj los quaj txaus ho
nyiav los nyiav txaus.  peb twb los txog rau hauv xoom noom khai ces
mam hnov xov tias nkawv 2 leeg kuj tsis raug tua twb khiav rov mus
nyob hav zoov lawm no.  3 hli tom qab nkawv mam ho rov khiav los txog
thaib teb los reunion nrog peb.
aub... yog yuav piav mam tseem tshuav ntau... tab sis hnub no cia piav
li no xwb.

Kwvtijhmoob,
Koj sim piav qhov uas cov niag thab ham pees kas muab nej niag maum
nees txiav lees rawg es muab txiag txaus nkaus mam muab tua noj lawd
rau peb mloog seb?
ua tsaug os..
nqq

Yawm Paaj,
Abyab.... mees 18 nrov los cas nrov rua cov nam nomtswv sab phem hab.
Thaum mees 18 nrov rua former Col. Ly Nou lub tsev tuab neeg es kuv
tau nrug cov Muang Vanxay police district officer moog investigate mas
kuv, tseem hluas heev, tshai kawg vim pum former Col. Ly Nou txiv tuag
pw ntawd qhov rooj lub txaaj ntaub, tseem muaj ib tug dlev tuag tom
Col. Ly Nou lub kem txaaj pw huv qaab txaag hab. Thaum ntawd yog thawj-
j zag kws kuv tau ntsib hab nov former Col. Youa Vang Ly has lug Plog
kuj surprise kuv kawg hab.
Qhov kuv ncu mas vim ib tsoom Moob muaj lub ntsej muag luag txhi, muaj
lub sab puv npo. Txawm peb Moob feem ntau txomnyem los tsi muaj tshaav
sab, tshaav qaabzib, tsi muaj stroke, tsi muaj heart attacked, tsi
muaj nam txiv sib nrauj coob-b. Yog tsi muaj cov nuav ce txhai tau tas
yug muaj lub neej healthy and vaammeej lawm.

cov me zoo kwvtij thiab phoojywg,
yog tham txog zaj no mas--li kwvtijhmoob hais os, peb cov no mas thiaj
li yog tseem tseem tusiab nawb.
lub sijhawm 1975 no, kuv tseem yau nawb. li Kwvtijhmoob hais os, peb
cov BanNor no ces peb tseem nyob luag ntxhi.  peb tsi paub dabtsi li,
tos hnov ces nej twb khiav vajtsev khooblug thiab zejzog ntsiag tos
tag lawm.  tagnrho peb lub zos mam li txia siab khiav los mus--khiav
kotaw ua ntw zus los mus rau Naxus, ces ua ntw zus mus txog
hiemher...tseem yuav luag txog tom tu choj xwb ces hmoob rau tua
lawm.  li khiav rov qab los mus rau Naxus.  tagnrho lub niag zos thiaj
li ua ib siab khiav rov qab mus nyob zoo zoo.  vim los mus los yuav
tsi dhau, ces rov mus ua neeg nyeg nyob nrog luag es zoo los ciaj,
phem los kawg tuag xwb.
mus nyob tsi tau ntev, ces cov thabham nyablaj thiab nplog nrog hmoob
tuaj tswm tom tej ntug zos los nrog sawvdaws nyob.  lawv los mus, ua
ib lub qhaib rau cov tsev kawm ntawv ua peb kawm. twb rov los ua tau
ib cim nplej thiab pobkwb--niam txiv nyuam qhuav muab sau tau ua pawg
xwb twb tsi tau ntau coj los noj. cev cov thabham cias li kom tagnrho
zejzos sau nras mus lawm tim Loojceeb, tso yuav muab tagnrho sawv daws
xav lawm tom Xeevkhuam no.  tagnrho zejzos sau nras--yus cov me nyuam
yaus yau ces tsi paub dabtsi li laud. mus txog ib nrab ke, es tsua pom
cov lau tias mus sab kev tom no--yus xav tias ua li cas twb mus lawm
tim Loojceeb no.  ua li cas hos mus sab no lawm, lub sijhawm ntawd mas
ntshais rwg xwb, vim tagnrho lub niag zos cias li khiav nkag havzoo
lawm.
tej niam tej txiv mam li coj los mus nkaum havzoov havtsuag, li khiav
los tau Phamhiom, los rau Phuxam Nois, los rau Moos Oos, muab av haus,
ncoj ua ntsev noj--li los noj cabhmab cabntoo...li khiavv ciaj khiav
tuag nkag rau Vabtshaus tooj Vabtshaus hlaus los rau thaibteb.  kuv ib
leeg tseem poob nrog hmoob muab tso tseg rau haiv zoov, twb tsi ntshai
neej npaum li ntshais dab.  kuv niam kuv ib tug kwv, thiab ib tug muam
rau txog coj rov mus kaws rau Naxus lawm. kuv txiv thiab ib tug kwv
hla dhau dej tuaj rau Thaibteb lawm. txom nyem tsi tshaj no lawm--xyoo
tau 7 hnub 7 hmo--tej me nplaig qhuav tag...taum yus tus me nplaig rau
yus caim me di ncauj ces twb tsi hnov ntub lawm.  txhuav txoj sia lawm
xwb--yog yuav muab tham txog zaj no mas,  li Dr Fajkhaum hais os...yus
muab siavciaj pauv siav tuag thiaj li lim dhau los lawm xwb.  cov ua
muab yeeb lom me nyuam tuag los yus pom ntawm qhov muag, cov ua tso
kiag me nyuam tseg es ob niam txiv khiav kom dhau rau thaibteb los yus
pom kiag ntawm qhov muag.
khiav tau li 2 weeks, kuv li nrog cov hmoob no hla dhau los rau
thaibteb--mam li los pom kuv txiv thiab tus kwv yau.  yeej xav tias
ntshe yuav tsi muaj niam ntxiv li lawm.  twb los nyob tau ib xyoo
thaibteb, kuv li muab duab rau cov neeg nplog mus nrhiav tau kuv niam,
tus muam thiab tus kwv lawm.  lawv li khiav lawv qab tuaj txog li 1
xyoo tom qab.
yog nej yuav muab tham zaj no xwb, ces Born2beHmong yeej tsi xav tham
txog li nawb mog.  twb yog siab zoo dhau hwv lawm, thiaj li tseem niaj
hnub tuaj tshaj txog hmoob lub neej xwb.  tsi li ntawd ces yeej yuav
khiav mus nrog kuv me Npawg Fajkhaub pab txivtub lawm nawb....smile!
Born2beHmong

Hmong123,
Qhov tseem ceeb mas yog qhov hais tias nyias sib phoom nyias txojsia
thiaj khiav dim tuaj rau phab Thaib. Thaum khiav tuaj txog Thaib teb
los tseem muaj kev sib liam hais tias nim mus ua nplog liab li ub li
no. Twb yog kiag yus niag tubrog yus xa mus nyob tom "Neo Na" los yus
tseem rov ntxeev siab rau.
Peb cov tuaj tom qab ces peb yeej tau them peb li pib dav hlau li koj
hais.  Thaum ntawd tseem tuaj noj Vias Fes thiab mas them ntev loo mam
tag thiab hos.
Dony,
Ha ha ha...Kuj tsi phem thiab. Muab hais rau suavdaws kawm. Peb cov
Moob Leeg mas peb muaj ib lo lus hais tias: " Ncu ntsoov yug qaab quas
tu".  Suavdaws twb npav tuag mam li nce nkoj los txog thaum kawg tseem
rov nug hais tias, es koj yog leej twg ne? Zoo li no mas zoo muab
nplua fawm noj thiab nav. He he he

Cov phoojywg,
Yog tham txog zaj no mas peb yuav luag txhua tus nyias yeej muaj nyias
ib txog dabneeg uas iab siab tshajplaws li os! Thaum lub caij ntawd,
kuv los yeej tseem yau thiab, tej laus mus twg ces yus tsuas mus twg
xwb. Hos cov tijlaug thiab cov muam hlob mas lawv quaj zom zaws sib
hais tsis haum txog qhov yuav mus rau txoj xub ke twg. Ob tug laus
yuav kom mus nce roob, hos cov hluas yuav kom hla los mus rau sab
Thaib. Txog qhov kawg ces cov laus ua tawvqhaws ces sawvdaws ua li tej
laus hais. Peb thiaj li tau mus noj nplooj hmab nplooj ntoos dai siav
tau 4 xyoos txwm nkaus.
Li kuv twb piav ib zaug los lawm, nej ib txhia mas yeej yog txoj nyem
kawg, hos ib txhia mas tsuas hnov luag hais xwb, hos kuv mas tau mus
experience noj mov qosnpuas, qos ncoom, sabyajthawj, mosthij, plawv
suab, movtxoob, movtoovlaj & pobcausntoo tej tibsi. Thaum tau noj mov
kuam mov kws, qovzoov, qoszaj mas twb yog hmoov zoo, thiab thaum tau
noj cov npooj taub laus laus, noj zaub npuas xyaw kua dis mas twb yog
zoo haujsim. Thaum peb tau mus noj pobcaus ntoo tau yuav luag ib nrab
xyoo mas thiaj yog txomnyem ti txha nkaus. Ntsev los tsis muaj noj;
mus cuab yej cuab ntixav mag tau naskauv nasdais thiab nas txhujntsim
los yeej coj los noj tsuag ntxuag mov pobcaus ntoo xwb. tibneeg cov
quav ces zoo li tsiaj cov quav lawm xwb.
Tabsis yog muab hais mas peb cov yau tseem yog cov tau zoo dua, hos
kuv cov tijlaug, niamtij thiab cov muam hlob mas lawv thiaj li yog cov
uas txom nyem dua ntais. Vim lawv yog cov mus nrhiav los rau sawvdaws
noj; lawv yog cov muab txojsia mus pheej, muab lub zog mus lwv seb
puas pauv tau me ntsis mov lossis pobkws los cawm cov yau thiab cov
laus txoj sia. Lawv yog cov noj mov pobcaus ntoo nkaus nkaus xwb,
tabsis tseem yog cov uas khwv tshajplaws. Tham txog zaj no mas kuv
yeej tseem tshuav cov tij cov viv li ntxiaj ntsim ntau yam pauj tsis
tag.
Tshuav ib qho uas iab siab tshaj; qhov ntawd yog lub suab phom nrov.
Kuv tus kheej, thaum tseem yau ntawd, pom npe tawg cig liab vog ntawm
qhov muag uas yus fos ntais, pob ntseg nrov zib, thiab yoob tag. Cov
laus thiab cov hlob nthos nkaus yus tes cab khia lawm xwb. Cov direct
attacked li no raug peb zaug nkaus, hos dua li mas yog hnov nrov ze ze
yus xwb. Yeebvim li no,  thaum hnov kiag lub suab phom loj (npes) nrov
tag nrho es ho hnov lub suab AK 47 nrov tuab ntws lawv qaib; luab suab
no mas niaj hnub no yog khob kastham nrov xwb twb ua rau yus lub plawv
dhia ceev dua qub tuaj. Twb tau 35 xyoos tom qab, lub suab phom no twb
tsis tau ploj hauv yus lub hlwb.
Muaj txoj hmoo, kuv tsev neeg sawvdaws kuj phoom phoom tuaj txog
tebchaws no yam tsis rau kev ploj kev tuag. Tsuas tshuav ib tug muam,
ntoo vau ces hmab nrog, nws thiaj rov qab mus rau tim Nplog lawm xwb.
HL