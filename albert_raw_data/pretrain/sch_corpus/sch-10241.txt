Dab tsi ua rau peb Hmoob tsis muaj kev cia siab rau tej kev
"adoption"?  Tsis hais cov khub niam txiv uas tsis muaj menyuam los
xij, cov uas ntshaw muaj tub los xij sawvdaws pheej tsis xav consider
adoption as an option li. Ib txhia mas sim x tau ib niag tsev ntxhais,
ib txhia ces cia li mus tso taw los yuav niam yau puv zej puv zos saib
puas muaj.  Are we simply too seflish and/or shallow?
Peace,
Hnub Kaj

NTB + vimhlub os, neb xyaum hais lus kom mos me ntsis thiab maj. hais
tob tob li neb hais, hais paj lug li neb hais, ib pliag tus pog laus
no dov toj nawb. luag tus laus noog lawm, pab qhia miv miv rau thiab
qhia los maj mam qhia luag txoj kev tem toob thiaj li tsis ua rau luag
tej ntshav siab siab nawb mog.

Hnub Kaj,
Leej tib neeg txoj kev xav tsis zoo tib yam.  Yeej muaj ntau tus Hmoob
adopt me nyuam lawm.  Yeej muaj ntau tus siab zoo es raug tso taws los
yeej muaj lawm.  Yeej muaj ntau tus ntshai tsis kam adopt.  Nyias muaj
nyias qhov reasons thiab kev xav.  Yog li txhob tu siab rau Hmoob tag
nrho.  Yog yuav tu siab rau Hmoob tag nrho tsis yog cai lawm.  Yuav
hais tias Hmoob qia no tsis yog lus lawm.
Txawjvamyias

All,
kuv to taub sawvdaws qhov hais tias nyias muaj nyais kev xav los mas
tiam sis in general nej tsis pom hais tias peb kev xav nqaim zog lawm
mus rau sab adoption no thiab los?  Ua li B2B hais ntawd, peb tseem
muaj lo lug hais tias "tu qaib ntsuag ces tau ncej puab, tu tub ntsuag
ces tau yeeb ncuab" no thiab ned.
Hais txog tub ntsuag mas tseem muaj ib tug piav rau kuv tias nws niam
nws txiv tuag thaum nws tseem yau es nws tus muam thiab tijlaug tu nws
hlob xwb.  Lawv nrog kwvtij nyob tiam sis lawv cov nyuag menyuam
ntsuag ntawd ces tus hlob phlws tu yau taub hau xwb even though tus
hlob tseem yog nyuag menyuam tub hluas 13-14 xyoos xwb.  Nws piav tias
tej zaum yus lam mus tom kwvtij tsev es ncaj luag lub sij hawm noj mov
mas luag ua ntsej muag dub nciab rau yus xav tias ntshai niag ntsuag
txhob txwm tuaj thov mov noj.  Yus twb tsis tau xav yuav mus nrog luag
noj los yus nim txaj x muag tag zog li.  Tej zaug tij laug txib yus
mas yus nim nyas xauj nyas xauj tsam ho ntsib luag noj ub noj no dua
ces luag ntshai x yus.  Yus plab twb tsis loj los luag nim hais tias
yus yog ntsuag plab loj no li tiag.  Nej xav puas muaj npaum li nws
hais no thiab mas?
HK

ov.. im...
kekekeke

HK,
Cov lus koj hais no yeej muaj tseeb tiam sis tsis yog txhua tus.  Kuv
kuj yog me nyuam ntsuag thaum me los lawm.  Kuv yeej pom kawg tiam sis
tsis pom qab tu siab rau leej twg vim luag yeej muaj luag cov yuav tau
pub rau noj rau hauv thiab.  Peb Hmoob tus txom nyem yeej txom nyem
tiag-g.  Luag yeej muaj tsis txaus yuav hlub yus ntxiv.  Muaj qee tus
yeej phem tiag-g thiab tiam sis pom qab tu siab rau lawv.
Yog hais tias tsis pom tej no ces yeej tsis paub mob siab ua neej.
Yog muab xav txog rau peb tej me nyuam ces yeej xav kom sawv daws tau
taug peb tej kev es lawv thiaj muaj siab npaj ua neej.  Ntau tus yug
los tau lub neej muaj niam hlub muaj txiv phlws, tsis pub yoo tshaib
hnav ntuag mas cov no yeej tsis pom hais tias txoj muaj kev zoo no
muaj nqis npaum li cas.
Nyob li FP Bill Clinton nws yog me nyuam ntsuag xwb.  Nws twb tsis
paub nws txiv yog leej twg.  Thaum kawg nws yob peb ib tug Thawj Tswj
Ntawm lub teb muaj koob tshaj.
Txhob tu siab rau Hmoob.  Yog yuav tu siab ces rov tu siab rau yus
xwb.  Qhov yus txom nyem thaum yaus ces yog txoj hmoo.  Qhov yus txom
nyem thaum nyob li nej thiab peb ces yog txoj kev pab cuam los ntawm
yus tus kheej xwb.  Txhob muab txim rau lwm tus nrog yus ev.
Peb Yog Ib,
Txawjvamyias

Phoojywg Hnubkaj,
Hmoob yeej ib txwm adopt me nyuam hos! Ntshe koj tseem tsis tau ntsib
xwb pob? Tabsis tsawg tsawg tus Hmoob thiaj li kam nws tus menyuam rau
luag adopt xwb. Yeeb vim li no, cov me nyuam uas Hmoob adopt feem ntau
yog me nyuam txawv haiv xws li, Nplog, Pubthawj, Co thiab lwm yam.
Hos hais txog qhov yug tau tej niag tsev ntxhais seb puas tau tub
ntawv ces yog xav tau noob xwb. Yog yus adopt ib tug me nyuam los ua
noob no nws kuj tsis yog yus roj yus ntshav lawm! Hos cov uas yug tau
tej niag tsev tub seb paus tau ntxhais los xav xav kom tau ib tug los
saib ua dab muag thiab xwb nad. Yog yuav adopt xwb ces kuj tsis thas
yuav ntxiv lawm!
HL

HL,
Xav tau noob - Koj lo lus nov interesting heev li nawb .  I am really
curious to know and understand vim li cas es peb thiaj yuav ntshaw kom
yus lub noob no muaj mus tsis tag tsis kawg? If the clan system
disolves, will this become less important?
Peace,
HK

Yog los mav B2B nws tub hais yog lawm thiab French qhov proverb los
hais ib yam nkaus: Un coup de langue est pire qu'un coup de lance yog
li luag lwm hais neeg mas kuj tsis luaj twg ho yog menyuam HMOOB mas
thaum nws chim tuaj ces nws txawm hais tias kuv cav tsis tau ntiav neb
coj kuv los tu. Yog li no poj niam HMOOB Feem coob txawj xav heev
thiaj ua siab cia tej txiv yuav niam ntxiv kom tau tub.

Phoojywg Hnubkaj,
Ua ntsuas muab xav txog qhov ntawd heev es thiaj li to taub yooj yim
ma! Pheej xav xav txog qhov ntawd thiaj pheej ntaus ntawv yuam kev
"yus lub noob, deev ib teg" no ne. Jke
Txawm clan system disoves lawm los yeej tseem ntshaw kom yus tsuav
noob mus ntxiv thiab hos! Thaum tsis hais txog clan lawm los yeej
tseem yuav hais txog family thiab ne! Koj sim saib tsev neeg Lyfong,
Xaivkaub, Nhiavue, Pajtsab, Npuaglooj etc... xwb los mas. (Cov no puav
leej muaj cov tub ki tuaj rau hauv SCH no thiab lawv tseem tuav rawv
lawm tsevneeg lub npe ne!) Yog tsis muaj noob ces yus lub npe yee
ntsiag zuj zus xwb tiag.
HL