Sawvdaws,
Peb sawvdaws xav licas txog ntawm qhov Hmoob tawg tshawj, txog ntawm
qhov Hmoob qhia tus yeebncuab tuaj rhuav tshem peb ntau tiam neeg
thiab txog ntawm qhov peb sib koom siab tsis tau li?
Ntawm tswvyim, xav tias ib leeg yuav muaj ib zaj, leej twg zaj tswvyim
yuav siv tau dua?
Ziag no puas tau txog qhov peb sawvdaws los pab cheem TseemYeej thiab
Cwjmem (unkown) nkawv?
X Z

Xav Zoo;
Kuv twb xub tsheem Cwjmem thiab TseemYeej 30 hnub nram ntej ub lawm.  TseemYeej thiab Cwjmem tsis lawm leej twg, yog ib pab neeg, taug tib txoj kev thiab nkawd puav leej yog xyom cuab.  Tabsi nkawd hais lus mas hais tias Cwjsoquav, Tub Lis Paj Tsab.  Yog hais lus li no xwb yuav ua cas siv tau?  Kawg ob tug sib cav sib ceg zoo li tej tsiaj (Dev & Miv).  Yog Cwjmem saib TseemYeej rau roj, yog TseemYeej saib Cwjmem rau ntsev, koj hais lus saib kuv, kuv hais lus saib koj mas thiaj yuav zam dhaus kev sib cav sib ceg.
Kuv twb hais tias Tojxeem Xaiv Tuam Vwj, Vwj Ntxawg, Vwj Leej, Lis Vaj thiab Lis Npawv lawv sib tuav tes mus ua Kong Le (Phenkan) thaum 1964.  Vim li no Tojxeem Xaiv Tuam Vwj thiaj raug ntes tuaj tua kaws thiab tua pov tseg nyob Pha Khao.  Ly Teck los kawg yuav tsum tau tawm Long Cheng, kawg ua member rau Phak Phenkan.   Vim Ly Teck yog member rau Phak Phenkan Phaya Phengphong Savanh thiaj tsa Ly Teck ua tug Director of Administration.
Nyob ntuj qub qab (1975) Cwjmem Tsevneeg txomnyem, poob qab tsis rau nrog luag ua nom ua Tswv tabsi vim lawv txoj kev mob siab (2012) Cwjmem tsevneeg muaj 7-8 tug tau Doctors.  TseemYeej Tsevneeg Lis Paj Tsab yog ib tsevneeg muaj koob muaj npe thaum 1975, txawm yog lawv tawg teb tawg chaws tuaj nyob USA los lawv (Tsev neeg Lis Paj Tsab) tseem muaj koob muaj npe xws teb xws chaws, ua lag ua luam loj, muaj nyiaj muaj txiaj, kawm ntaub kawm ntawv siab.
Cwjmem thiab TseemYeej kawg sib tuav tes, puag xwb pwg, tsoos beer mas thiaj tag.   Cwjmem yuav tsum saib tau TseemYeej, TseemYeej yuav tsum saib tau Cwjmem, History qhov phem cias ua lesson rau nkawd kawm, qhov zoo cias ua qauv rau nkawd xyaum.  Tseg txoj kev sib tawm tsam.
God bless you (Xav Zoo),
Vajncuab 5

Vajnuab5,
Uatsaug koj los lus samhwm hmoov zoo!
Ntawm kuv tus kheej nyeem nkawv cov lus xwb ces ua rau kuv tau pom
txog Hmoob qhov kev sib tawg tshwj thiab ciaj caub, ib leeg fee ib sab
ntuj, nyias taug nyias txoj kev raws kev chim siab, piv txog: koj tuaj
tog no ces kuv txawm mus tuaj tog tod yam uas tsis xam pom ob leeg
qhov swb tomntej, txawm yuav swb los xij li, koj caws ntxiab tseg rau
kuv, kuv caws tseg rau koj, koj nyas nrhw lauj kuv thiab kuv nyas lauj
koj thaum pom ib leeg nce qeb. Thaum kawg ob leeg ciaj khaub/swb.
Peb nyias muaj muaj nyias kev kawm, sawvdaws nyeem tib co keebkwm,
sawvdaws koom teb koom chaw thiab koom kev nruabze, peb yeej pom lub
qhov uas peb hlauv ceg dua lawm.
Ntawm txoj kev xav mas, yog sib zam tau xa kom peb sawvdaws xyaum sib
zam, peb xyaum taw tes rau yus tus kheej tias kuv muaj qhov tsis zoo
thiab no seb peb puas txo tau peb lub siab ntsws mentsis.
TseemYeej thiab Cwjmem,
Neb ob tug paub qabhau zam txim pub nawb, tsis yog qhuab qhia neb
thiab tev neb li qe, ciasiab tias neb nkag siab txog qhov peb pom neb
yog ob tug neeg zoo, peb khauvxim neb li meejmom thiab neb li kev
phoojywg.
Ntawm TseemYeej, yog kuv tus xibfwb qhia ntawv English ib zaug hauv
yeej Vibnai, kuv sau txog koj qhov meejmom thaum ub (Ascas-n
TseejYeej) no los twb ntxhib zog rau koj lawm, vim koj pom tias nws
yog yav dhau tim ntuj qub qab lawm es txhob siv li ntawd, Kuv nkag
siab koj li kev xav zoo, txawm tsis hu koj ua Ascas-n li qhov fwm koj
yav tas los koj txaus siab qhov tsis tuav meejmom ua rau kuv zoo siab
thiab txaus siab.
Neb zam nawb, Ntawm qhov koj hu Cwjmem ua Cwjsoquav no los yeej ntxhib
kawg.
Ntawm Cwjmem yog kuv ib tug phoojywg hauv zos SCH Hmong no, ib txwm
tsis tau paub koj thiab pom dua, yeej tsis tau paub koj lub meejmom,
tsis tau hu koj tuav lub meejmom, qee zaus tau zes koj mentsis los yog
kev tawm lus pem hauv no xwb, ciasiab tias koj tsis tau ntaus nqi.
Ntawm qhov Cwjmem hu TseemYeej ua Listub Pajtsab no los tejzaum
TseemYeej yuav pom txhib zog thiab, tabsis peb ibtxwm yeej hnov dua
txog lawv tsevneeg li suab npe: Yeej Pajtsab, Lis tub Pajtsab. Tam li
xav mas nyaj yuav tsis loj luaj twg vim lub npe yeej siav dua los
lawm, tabsis qee zaus kuj ua rau tsis nkagsiab zoo.
Neb qhov tsis sib fwm ces yog sib dig ntawm lub npe (Cwjsoquav thiab
Listub Pajtsab) mus rau tej uas peb tsis xav paub txog. Kuv li kev xav
ces thaum kuv pom neb cov ncauj lus uas ibleeg lomtxwm hais kom mob
ibleeg siab ces kuv twb pom neb qhov tsis zoo lawm nawb…Yog neb mus
sib tw ua nom ces kuv tsis pov rau neb leejtwg lawm ov…Neb yim sib
rhuav ntau ces peb cov tuaj hauv no yim paub neb tus cag tob.
Tsam no kuv tus kheej xav tias sawvdaws xav pom seb neb puas muaj kev
sib zam txim, neb puas kam tso qhov sib cibnyeej tseg es hloov hlo los
sib tuav tes ntawm ibleeg hais lolus zoo rau ibleeg. Yog neb ua tau
qhov no ces peb sawvdaws zoo siab heev rau neb nawb…Thiab tomntej
leejtwg covtwg, tuaj hauv zos no, ho muaj kev tsis sib haum los peb
yuav tham piv zias rau neb txoj kev ua zoo thiab coj zoo.
Vim yog muaj kev hmov tshua txog neb ob leeg xwb thiaj tawm cov lus
no, yog ho hais tau siab lawm los thov neb zam nawb.
X Z

XavZoo,
Luag hais tias nyob lub ntiaj teb no "No Man Is Without Ennemy". Yog muaj caub chim es hais tawm plaws li Ly Tou thiab Cwjmem nkawv ces kuj zoo ib qho thiab.  Zoo dua qhov mam xuas lub txias txias. Yes Xus, Buddha, Muhammad twb muaj yeej ncuab es yuav hais peb leej tib neeg no nas. Ly Tou thiab Cwjmem nkawv cov teeb meem twb tsis yog tua neeg npog nroj ntsuab, nws tsuas yog ncauj pauv ncauj (war of words) xwb es tsis txhob rawm poob siab.

Xavzoo...aw,
Nyob li kuv tus uncle Tseem Yeej thiab npawg Cwjmem nkawv ces kav tsij
kom nkawv kwv phom tuaj sib xyuas kom ib tug khwb nkaus ces yog hauj
lwm lawm nawb.
Tus tsis khwb nkaus ces mus pw hlob kav hlau kom txaus
nkaus.......tsis muaj leej twg yuav cheem tau txhaub tas zog kom muaj
ceem xwb od......nkawv yeej paub nkawv txoj kev txheeb ze
kawg.......qaum tsua tsis txawj hais los qab tsua yuav txawj teb ces
teeb meem me......nkawv ces zoo sib xws......kuv ces tuav rawv ib poom
BIAS tam sim no saib seb nkawv puas sib ceg es ho tau kawm xwb las
as.....koj cia li tuaj xyuas kuv es wb mus noj fawm kom tsau-au thiaj
kawm tau nkawv tej lus sib ceg.
Sib ntsib dua.

kavtsij cia  nkawv uakom qhauzog mas cas txawmsiv ntshai ua luaj. qhov ua s/d tuaj hauv no ces ham tsis yuav xav tuaj sibceg thiab sib bhoo kom txaus seb leejtwg txawj tsim tau tej lubtswv8 tshiab...ces yog lub sijhawm no xwb tiag. Leejtwg xav sim tej tswv8 uas niajhnub mus kawm thiab xyaum tau los lawd ntau xyoo tsis tau siv ces tamsim no yog sijhawm lawd nawb. kuv tsis cheem ov...tseem xav pom tej timkhawv , povthawj thiab lajlim tswv8 ua nkawv muab tuaj tso rau hauv no peb pom kawg li ho....kav tsij tuaj hais kom tag nawb::::
Yus noj tsis tau ces yuav tuag....Yus hais tsis taus ces yuav swb...os mog!!!!!!!

pwvnyawm aw..,
Cas es tseem yuav txw kom nkawv sib rho siav thiab na..? Peb twb mag
txaus qhov sib tawg tshwj lawm, tsis txhob ntxiv lawm nawb, koj
yijmeem nqee, kuv los yijmeem nqee kom nkawv thim xav os mog, peb twb
pom tej niam tej txi sib ua, sib lwv tau kev tws tas nrho lawm es pab
hais kom tsum os. Ib txhia Lauj thiab ib txhia Lis twb ua rau peb kawm
txaus, lawv tsis muaj leejtwg zoo li nawb, thaum kawg ces ob co khaub
hlab hu tib si. Ib txhia Vaj thiab ib txhia Yaj los twb sib ua samtam
tas tsis tau dabtsi, tsam no ces cia li tsum os mog. Cov Koomhaum/
koomtsishaum los twb yuav xaus lawv tej me cujpwm qias qias neeg tsis
ntev no.
Cov tub txawj ntse tsis tsim nyog tuaj ua tej yam dhuav dhuav siab rau
tib neeg paub txog yus, cia li nqos tshuaj ntxuavnyiaj zoo dua li hom
khaj rau yus tej neeg saib.Nco ntsoov tias yus tus yeebncuab subsum no
xwb nawd..
Kuv tau tuaj CA mam los nrog koj noj fawm, koj ntes tsis tau kuv lawm
ces mam tuaj ua nyos rau koj xwb mas.
TXHEEVCOM aw..,
Cas yuav hais lus li tseem so ntswg tavtoj thiab na..? Yog TseemYeej
thiab Cwjmem nkawv xwb twb ua rau peb tsis kaj siab lawm, tsuav tsis
yog koj ces twb zoo heev lawm los mas, hnub twg txog koj zeeg tawm
tsam nrog lwm tus lawm los peb tseem yuav tuaj pab cheem os mog.
Tsis yog li koj hais lawm nawb "noj tsis taus yuav tuag, hais tsis
taus yuav swb," tej niag lus no es txawm siv yuav txib kom koj tus zoo
neeg mus rau tom tsev txim los cas na..? Ntshe yuav tau tshawb hauv
koj tej roj ntsha seb puas muaj keeb ntshav Hmoob zoo, vim licas es
tus neeg meejpem thiaj xav ntov roj rau hluavtaws kom cig loj tuaj?
Txij no mus tsis txhob ntxub leejtwg lawm nawb, yog yuav ntxub leejtwg
ces thov xub ntxub koj tus kheej uantej tso, yog yuav txhob luag ua
phem ces txhob yus tus kheej xwb.
Nco ntsoov tias Hmoob li teebmeem tawg tshwj tau pes tsawg xyoo los
lawm es peb cov tub txawj ntse xawb tsis tau ib lub tswvyim los kho
thiab cawm li. Koj cov lus ces tseem yuav rhuav kom puas tsuaj loj
ntxiv xwb. Luag ntxhi nawb..!
X Z

Xavzoo...aw,
Tej nyuag cov Lauj,cov Lis,cov Vaj thiab cov Yaj ntawd ces yeej tsis
muaj leej twg kawm kiag tseem niaj hnub caws ntxiab quj qees....zoo
rau qhov tsis muaj daim nyuag AV loj....muaj daim nyuag 2 nti xwb sawv
daws thiaj tuag tag tsis nti los mas.....hnub twg tseem muaj daim AV
loj mas tej nyuag plaub no tseem yuav sawv tom qhob ntxa los
hais.......hmoob ces txhob cia siab lawm mog.......tej roj ntsha yeej
pem ces mus txog dab teb saum ntuj los yeej tseem phem......ko sim
saib seb.....xav tias tej laus tuag tag ces cov hlus yuav zoo,yua
hloov......zoo li cov hluas tseem phem nkhaus tshaj cov laus lawm 2-3
npaug......cov laus mas phem los tseem tsis txawj ntawv ces phem 1
xwb....cov hluas mas nws nim khav-v tias nws paub-b txoj cai txawj-j
ntawv li lawm  dab tsis los nram Court tuaj lawm xwb.
Koj ua ntsus muaj nplhu hwv od......kuv yeej soj koj los lawm ntev ib
hnub twg ces mag kuv chaws ntswg xwb los mas.Koj puas nco 2 hnub koj
hais tias cov tub kawm ntawv nyob hauv txiv plig lawv muaj 2 tug mus
kawm ntawv los es mag me nyuag Nplog ntaus? Ha..ha..ha.....niag tsov
tom ces ntshai twb nrog YingB peb nyob tib lub nkuaj......kuv tsis soj
qab taug hneev ces cia li pw zoo-oo tsam kuv soj qab taug hneev ces
ntsuj plig kawg tsiv tsawv xwb nawb.Txog tsij koj paub kuv zoo ces kuv
ham tsis paub koj zoo tshaj koj paub kuv nad.Phaum ua tij txij tij
laug DYD lawv cov xub-b nyob hauv txiv plig law los txog kiag phaum
nyob kawg xyoo 1975 kuv nco tau txhua-ua tus teev  twg-g npe kuv nco
tau tag tib si.Es koj yog phaum twg maj?Tsis qhia sais kuv yuav ntes
laid.
Sib ntsib dua.

Xavzoo,
Tshuav ib qhov tsis nco hais rau koj lawm:
Xyoo 2009 thaum lub 1 hlis koj mam tuaj hauv no. Tseem Yeej thiab
Cwjmem nkawv twb pib ua rog thaum xyoo 2005 los lawm.
Koj puas nco hmoob cov dab neeg hais txog Xeem Xais thiab Nyav ua rog
7 xyoo,Yawg Fav 9 dos nrob nrog  poj ntxoog thiab Tsov ua nrog tau 9
xyoos.
2 yawg no yuav ua nrog ntau xyoo mam tsum.....koj cheem los nkim
lus......koj tej lus cia hais rau lwm tus....... hais rau cov yuav-v
lus,mloog-g hais.....thiaj muas nuj nqis.

Txiv
Txiv Laus Phwv,
Ham tsis yog li koj hais las as. Peb cov niag hluas tim no ham tsis yog cov niag phem ntag. Tab sis cav ua txuj cem cov niag Hmoob laus Looj Ceeb tsis muaj Looj Ceeb. Niaj hnub no peb Hmoob plaub ntug nyob qab teb thoob qaum teb twb yog tib co hluas txawj ntawv thiab paub paub Kauv tus Maim,law, los ua cov txhawb cov laus ua plaub xwb ne.  Yog peb cov me hluas uas ntse ntse cheem tej laus ces plaub ntug tsis sawv li las mas....Phiaj

Xav Zoo,
Raws li kuv xav mas sawv daws tsis txhob xiam sijhawm mus cheem ob tug txiv phaw nyuj no. Nkawd yeej sib haum ciaj caub tau ntev niaj ntau xyoo los lawm. Nkawd yuav sib xa ces vim yog CM muab zaj nkauj Hin Heup 75 coj los hu rau sawv daws mloog ces thiaj li txhaum TY. Raws li kuv nco mas Phwvnyawm yog ib tug uas tau cheem nkawd thaum nkawd sib lwv hu zaj nkauj ntawd.
HM213

Cov bawg,
Ua nej tsaug mog. Tej history tswm muaj rau yav tag nyob rau sab tim ub tsuas hais los xaus li no lawm. Zoo li lub qhov cub no kub heev lawm, ces kuv yuav tawm mus lam cua lawm ov, he he he!!!
XZ,
Txhob rawm tu siab (feel bad), thaum dej ntws nce toj, wb mam li mus dov cav lawm sab tim ub.  Koj lub tswv yim tob yuav tau muab coj los zais rau hauv qab xib taws, mus kev yuav tau ua nchias taw, cov hma ntsuab thiaj li tsis ras nawb, he he he !!
Vajncuab,
Txhob me siab, tej no ces yog kev sib cav xwb (debate).  Tus ntse ces zaum tsaws luag, tus hlwb taj ces CHIM CHIM  yuav tuag.  Yog leej twg kub heev lawm los yuav tau mus lam cua.  No personal feeling.  Thanks for caring!!
Phwv,
Yog muaj caij no, kuv mam li hu koj tuaj nrog peb noj fawm Nais Phoo lub weekends no nyob rau koj zos.  Txob ntshai, kuv tsuas tsoo bias nrog koj saib koj heev baum li cas,he he he. Muaj cov ntxhais ceev xwm nrog nraim lawm, qhis FISH TACOS kawg, tab sis yog mus noj ces yuav mag xauv tes, yuav tsis yaum koj mus zaum no.

Nyob zoo cov bawg,
Xavzoo aw.... ua cas kuv xav hais tias koj lub haulus (topic) yuav ntos txog tej yam muaj nqis tshaj rau peb tham ua cas ho mus hais txog ob tug txiv nyuj kub zuagx no xwb naj? Li coob tus hais los lawd os, cia nkawd sib ntsuas txuj rau peb kawm thiab os. Tsuav yog nqaij tsi ntuag, ntshaav tsi nrog ces tsi ua cas li. Peb yuav tau xyaum kom tawv tshaj li peb pom los mas thiaj li yuav ciaj taus haiv nawb.
Tim no tshav ntuj heev es ntshai nyob tsam ces tsi tau mov noj xwb os... Dua li ces the new revolutionized Hmong women (married women) are to cheat and scam the hungry and thursty Hmong American men's thick pockets.
Nyob zoo nej sawv daws
M

phwvnyawm-- haj..haj..haj..... kuv mas nyiam koj zaj tshaj. yog tsa
nom no ces kuv pom zoo tsa koj los ua tus coj thiab ua tus neeg txiav
txim nyob rau peb lub zos SCH. no nawb. haj..haj..haj....
seriously, niam no peb nyob teb chaws democracy lawm, sawvdaws muaj
faj huam sij luag lawm.  cia nyias ua raws nyias siab.  ib tug yuav
hais/cheem tsis tau ib tug lawm.  yus tus pojniam kiag yus twb tsis
kab hais thiab twb cheem tsis tau lawm nas.  sometime yus kiag yus twb
tsis lav yus lawm thiab nas.  so just leave them alone as long as they
don't point a gun to our head.

Sawvdaws,
Tam li kuv xav xwb mas twb tsim nyog peb nce qib lawm, txhua tus tau
txais kev kawm, txhua tus tau paub thiab pom lwm haiv neeg coj zoo,
sib cav sib ceg tas los txawj hais thov zam txim. Cov uas tuaj nyob
Vientiane ntag laud twb pom cov me nyuam Nplog ne lawv sib ntaus tas
lawv sib tuav tes xwb yeej tsis ntaus ntxiv lawm. Peb thiab lawv ho
txawv deb npaum cas? Qhov txawv ces xav tias lawv yuav tsis txhob kom
neeg ua phem, txhob kom ua tiag ua kom tuag neeg. Tejzaum lawv tig lus
hais, yog yuav txhob kom sib tawm tsam kom yeej kom swb lawv sib cheem
kom ib leeg zam ib leeg, nej puas xav tau li thiab ma?
Sawvdaws twb txawj txawj tham txog kev xaiv tsa Nom hauv tebchaws no
ne, thaum sib cav mas yeej hais cuag li yuav sawv plaubntug tabsis
thaum ib tug yeej lawm tus swb kuj ho los qhuas thiab txhawb tus yeej.
Peb tuaj tau 30+ xyoo lawm nyaj txoj kev paub yuav taws tsau rau peb
pom kev thiab los peb tseem ua txoj muab ntaub dub pav qhovmuag thiab
ne.
Vim licas tus ua swb tsis tau ua nom ho tau qhuas tus yeej? Vim thaum
nws hais lus txhawb tus yeej tas tsoom pejxeem pom nws tus cujpwm txo
hwjchim, luag tseem zoo siab rau nws thiab qhuas nws yog tus neeg zoo,
nws tawm ncig los tsis muaj qhov phem sawv rawv hauv tej pejxeem siab
ntsws tos txob thuam nws lawm.
Cas sawvdaws nim yuav ntshaw lub siab ntsws ciajcaub ualuaj lau...Cas
yuav tso tseg nyuaj ualuaj li os...Kawm txawj thiab ntse lawm los cas
tsis xyaum luag lwm haiv neeg ua neej li ne.
Kuv li kev xav xwb, yog tas nrho peb sawvdaws pom qhov siv tau, lub
tswvyim siv tau kom txhob tawg tshwj, tas peb sawvdaws hais tib lo lus
cheem kom nkawv tsum ces nkawv yeej paub txajmuag thiab yeej yuav tau
tsum na...
Cas kuv saib peb feem coob hauv no mas zoo li puas hlwb tas li lawm
thiab lau...Twb pom nkawv tshuav sib tua lawm xwb los tseem saib nkawv
zoo li ob tug tsiaj, tseem subsum kom ib tug nyhuv tawm plaws thiab
tsa taw hlo lawm mas siab thiaj nqig.
Txhob lam hais lus li siab xav, peb sim hais li qhov zoo siv thiab kom
peb tau kwv tau tij, tau kev phoojywg seb peb puas txawj hais thiab,
kuv xav tias leejtwg los yeej txawj hais nav. Tsim nyog peb hais teb
lus txhawb zog txhawb siab thiab muaj cawmseej ntshe yuav muaj qabhau
rau peb dua pob.
X Z

Xz,   feem coob yog cov 50 tawm lawm xwb,cov neeg no yeej puas hlub 70-80% ,koj hais yog kawg lawm. Tejzaum cov neeg puas hlwb nyiam hais lus phem thiaj lomzem . Hais lus zoo ces tsis muaj sib cav thiaj tsis lomzem. Neeg hausdej haus cawv ,haus yeeb ,yog vim xavkom puashlwb thiaj lomzem. Yog yus tswj yus tus kheej zoo azoo,ua ntxoov tes tuaj ib cag saib xwb no yu kuj lomzem kawg thiab ,luag nyuj nyav ib leeg thiab tiag .

Phoojywg Xavzoo,
Txhua tus ua tuaj tawm ncauj tawm lus rau koj ub topic no yeej puav
leej yog cheem nkawd xwb. Tus cheem los yeej yog cheem; tus txhaub kom
nkawv sib cav ntxiv los yeej yog cheem, tus txhaub kom nkawv sib tua
kiag los yeej yog cheem, tsuas yog hais tias lawv siv reversed
psychology lawm xwb. Koj saib txij thaum sawvdaws tus cheem los cheem,
tus txhaub los txhaub no, nkawv twb thim xav zog lawm ne.
Sawvdaws nyabxeeb thiab, nkawv ob txivtub no peb twb cheem los cheem,
txhaub los txhaub ntau zaus los lawm, nkawv yeej teb peb hais tias
nkawv tsuas lam sib cavpem hauv SCH no xwb, dhau hauv no lawm nkawv
yeej tseem yog neej yog tsav, yog kwv yog tij, yog txiv yog tub li qub
no ne. Thiab nkawv cov lus sib cav no ces yog tib co qub lus uas peb
twb hnov hnov ntau zaus dhau los lawm xwb. Cia nkawv npais nkawv kom
siab nqig ces nyias rov nyob nyias ib nyuag ntu dua xwb los mas.
HL

xavzoo-- koj tsis nco qab phwvnyawm twb piav ib case nyob california,
muaj 1 tug poj hmoob mus ntxua khaub ncaws ces muaj ib tug yawg khej
dub loj loj los muab niag poj hmoob ntawd mos xa.  muaj ib tug tub
hluas hmoob tab tom los pom.  niag poj hmoob qw qw tias,
"yes...yes...yes.. no".  yawg tus hluas ntawd hnov tsis qhav, yawg xav
tias ntshe yog niag poj hmoob ntawd qw, "help...help... no."  yawg tub
hluas thiaj rho hlo ib tug qws baseball bat xa tib qws rau yawg khej
dub ntog nrov poog.  lawv hu police tuaj txog, police nug no niam poj
hmoob hais rau police tias, "zoo nyob dhau hwv es kuv qw, yes...
yes... no xwb es niag tub hluas hmoob ntawv ci li xa tib qws rau yawg
khej dub xwb no ces police ci li muab tus tub hluas ntawd xauv loo cab
mus jail lawm xwb.
nyob rau st. paul muaj ib case, ib tag hmo no-no thiab los-los snow,
ib tug txiv neeg hmoob tsav tsheb los txog tom kev ces txawm pom ib
tug me nyuam ntxhais hmoob taug taug kev no-no tshee-tshee ces yawg
hmoob no kuj hlub thiab ces ci li muab tus me nyuam ntxhais hmoob
ntawd thauj los rau tom yawg hmoob no tsev los nte taws thiab pw ib
hmo kaj ntug, tag kis lawv tseem hu police tuaj muab yawg txiv neej
hmoob no coj xauv tes coj mus jail lawm thiab.
don't be mr. nice guy... don't try to be a hero.  yog luag tsis rub
rooj laub dej laub cawv thov ces tsis txhob thab kiag.  koj pab ib
chim koj tseem mag ib ceg nrog tw thiab.  niam no kuv pom hmoob tsheb
tuag tom kev los yog thov kom kuv pab thawj tod tej tag kev, kuv tsis
nres pab li lawm.  yog yuav pab ces mam hu police pab lawm xwb.

XZ, kev sibcav sibceg hauv huavcua no ces haj tsis muaj zoo li no mus li mas. neeg yuav hloov yuav pauv tsis tas koj hais ...tus neeg yeej txawj thim xav yog nws paub nws qhov kev hais yuam kev, tus tsis paub ces koj txawm hais baumtwg los nyias muaj nyias saib ntsws...nkawv ob yawg no kuv tuaj pom nej sib tham ces yeej yog sib hais lus phem xwb as...tsis hais tsawg lub topic li laud...tsuav yog nkawv pom kiag lub be xwb ces los lus phem tawm plaws..raws li kuv pom xwb mas..luv ces yog 5 xyoo los lawm ho yog ntev tej zaum yuav ntev zog ntawm lawm thiab.... yog li koj puas cheem tau nkawv mas. Nkawv ob tug no kuv tsis yog ib leegtwg phoojywg los yog  yeebncuab...tabsis raws li kuv pom thiab saib nkawv cov lus xwb mas muaj ib tug tej zaum koj cheem tau nws ...ho muaj ib yawg mas ntshe yuav cheem tsis tau nyob hauv internet no laiv.....qhov yuav cheem tau mas ntshe yuav yog tim ntsej tim muag kiag seb puas tau....vim nws mas yog dejtxiag paug siab ne.....thiab lub txim tuag neeeg tsis zoo lam ev nawb. Txawm yog koj yog kuv los yuav yog hais kom  txawb muaj tab nyob muaj chaw mas thiaj tag kev sibcav sib ceg.
Koj ho yog leejtwg  thiab muaj jurisdiction los yog degreee dabtsi yuav los cheem nkawv..kuv menyuam yaus so ntswg tavtoj ces haj tsis ntsia seb nkawv zog qau thaumtwg mam mus tsev xwb los ..as. kuv mas kuv yuav yog phaumneeg ua kwv me ntsis nej cov sibceg no lawm ov...tabsis kuv xav xwb tej lus sibcav sibceg hauv  no  tsis yog ib qho yuav los cuamtshuav txog Hmoob lub be....vim lwm tus Hmoob Lis- Hmoob Vwj twb tsis xav li nkawv xav ne.

O> Koj ho yog leejtwg  thiab muaj jurisdiction los yog degreee dabtsi
yuav los cheem nkawv..kuv menyuam yaus so ntswg tavtoj ces haj tsis
ntsia seb nkawv zog qau thaumtwg mam mus tsev xwb los ..as. kuv mas
kuv yuav yog phaumneeg ua kwv me ntsis nej cov sibceg no lawm
ov...tabsis kuv xav xwb tej lus sibcav sibceg hauv  no  tsis yog ib
qho yuav los cuamtshuav txog Hmoob lub be....vim lwm tus Hmoob Lis-
Hmoob Vwj twb tsis xav li nkawv xav ne.- Hide quoted text -
TXHWWVCOM aw..,
Cas tseem mloog tsis tog li thiab na...kuv hais tias cas tseem hais
lus li so ntswg tavtoj es tseem yuav txhaub nkawv no xwb los hos txawm
siv chim kiag lawm thiab ne, ua sab luj miv ntsiv quab nawb. Kuv tsuas
tau GED xwb os mog, qhov hais tuaj kom sawvdaws pab cheem no ces twb
yog vim xav paub txog peb sawvdaws seb puas tau muaj kev sib hlub, sib
pab thiab sib zam xwb los mas, hais mentsis li no xwb paub sawvdaws
zoo lawm os nawb.
kwvtijhmoob aw,
Tsis tau xav tias yuav tuaj ua hero rau sawvdaws saib, txhob maj ntaus
nqi li os mog. Raws li kuv saib mas peb yeej muaj qee tus tau cheem
nkawv dua lawm, los tsam no nkawv tsis tsum li thiab thiaj hais rau
sawvdaws seb peb puas paub hlub tshua txog nkawv (peb li kwvtij Hmoob)
yog paub hlub thiab no los pab cheem. Tsam no ces paub lawm los mas,
peb tseem pheej ua lub neej tev kaubpuab txog niaj hnub no.
Yeej paub lawm tias yuav cheem tsis tau, tabsis yog ib qho uas peb
yuav tau pib kawm thiab xyaum coj mus tomntej nawb, Thaum pom ob
leegtwg sib cav tsis muaj chaw mus lawm los yuav tau cheem, thaum ho
sib ntaus lawm los yuav tau cheem. Cheem los ntawm sawvdaws li kev
pomzoo, yog nkawv ho tsis yuav los xijpeem peb twb muab peb txoj kev
pab los tham tawm rau nkawv lawm. Dhau qhov no mus yuav ua cas los ywj
nkawv.
Sawvdaws siv xav seb qhov yuav hais tau rau peb nyob taus uake yog los
twg? Xav tias peb cov qhov muag hauv siab yuav nyob tau theem nruab
nrab, feem coob pom qhov twg zoo dua peb yuav tau txiavtxim siab siv
mus, peb puas tau ua zoo xav ne?
Sawvdaws,
Peb txhaub kom nkawv khaub hlab kiag zoo dua los, peb cheem nkawv zoo
dua ne? Teb tuaj seb...!
X Z