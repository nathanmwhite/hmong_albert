Post by Yaj Tshaj Koob
Hmoob ntseeg ib qho yog kev npws poj yawm, thaum peb npws poj yawm los
sis tej kwv tij uas txheeb ze yus, peb ntseeg tias tus tuag ntawd
tseem tshuav tus ntsuj plig yuav los noj los haus, los pov hwm yus
tsev neeg, peb yeej ntseeg tias muaj tseeb li ntawd tiag tiag li, peb
thiaj ua los txog rau niaj hnub peb tiam no.
Thaum peb mus xaiv tau ib lub zoo looj mem rau tej laus lawm peb cia
siab tias lub looj mem nrog rau tus ntsuj plig ntawd yuav los txhawb
tsa peb lub neej, kom tej xeeb leej xeeb ntxwv kom ciaj nom ciaj tswv,
kom tau Fuab Tais ua no, thiab tseem mus pes hawm tom lub ntxa ib xyoo
ib zaug, ua ua li ntawd muaj tej pab neeg lawv kuj cia li tau zoo raws
li qhov kev cia siab thiab ntseeg ntawm lawm tiag li puas yog. tej no
kuv xav tias ua cas los yeej muaj tseeb lawm neeg thiaj xaiv qua ntsa
ua luaj thiab.
Ob qhov uas kuv piav los saum toj no Hmoob yeej ntseeg thiab xav tias
muaj tseeb li Hmoob lub siab xav lawm.  Tab sis yog ho muaj tej yam
tshwm sim li uas Vaam Neeb Muas niam uas kuv tau piav rau lwm qhov
post tias, Vaam Neeb Muas Niam twb tuaj thawj thiab ua ib tus ntxhais
nkauj Hmoob Vaj lawm, nws lub npe hu ua Nkauj Paj Kiab Vaj no, thaum
uas Vaam Neeb Muas pom tias nws niam los thawj ua neeg dua lawm twb
tau sib tham tim ntsej muag tseeb tias muaj tiag tsis yog dag, thaum
zoo li no lawm ne Vaam Neeb Muas tua npua ua mov noj xyoo tshiab, Vaam
Neeb Muas puas yuav hu nws niam los noj lawm thiab? yog hu nws niam
los noj ne leej twg yog tus uas yuav ntseeg tau tias yuav los nrog noj
hnia pa nqaij mov, rau qhov nws niam twb tshwm sim ua neeg lawm, thiab
txog xyoo tshiab ne Vaam Neeb Muas puas yuav mus pe hawm tom nws niam
lub ntxa lawm thiab, yog mus pe hawm lub ntxa ne leej twg yog tus uas
peb ntseeg tau tias leej twg yog tus tseem nyob ntawm nws niam lub
ntxa ntawd?
Los yog Vaam Neeb Muas cia li tsis hu nws niam los noj los haus li
lawm, es cia li mus hu nws niam lub cev tshiab tam sim no tuaj nrog
Vaam Neeb noj mov lawm xwb yuav zoo dua los ua ca? rau qhov nws niam
twb rov tshwm sim ua neeg lawm, thiab thaum uas nws xav nco txog nws
niam ces cia li yuav ib qhov khoom los sis ib rev paj coj mus rau nws
niam lub cev tam sim no, los yog yuav zaj twg li zoo maj peb kwv tij
Hmoob.
Kuv kuj tas tswv yim rau Hmoob qhov kev ntseeg no thiab tiag, kuv xav
mas cov uas mus thawj ua neeg mas coob heev lawm, tab sis tsis nco tau
yuav coj los piav li Vaam Neeb niam no.
YTK
Chào mừng bạn đến với SCH bạn bè của tôi phuongnenh....
HL

Oib!,
Kuv siv google online translator los hais lus txais tos tus phoojywg
tshiab tuaj Vietnam tuaj no na has nws cia li lawm ntsiag to li. Tsis
yog lawv txhais phem phem los ua li cas ne! lol.....
HL