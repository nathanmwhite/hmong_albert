Cov npoj yaig SCHlers,
Tam li mloog xwb ntshe peb Hmoob yuav tau hloov peb cov lus foom koob
hmoov; i.e. hlua tsis dawm tes hmab tsis dawm taw; tej lo li no ntshe
yuav tau muab hloov los yog ntxiv li no: thov kom tsheb roj tsis tag
tsis txhob sib tsoo nawb...
Nej ho xam pom li cas thiab ho puas muaj lwm qhov xav kom pauv, thiab?

Tzn,
Mhab dawm tes, Lhua dawm taws...is not meaning as you perceived here.
it refers to "death and/or sickness".
Born2beMhong

Yog kuv li kev xav xwb.
Txiab yeej zoo mas tab yog tias peb S/D yuav muaj peb tej kev cai
hloog es zoo li peb cia li yuav ua mus zoo li cov Black African lawm
xwb. Koj sim xyuas saib luag cov neeg Nplog tus Fuabtais kiag tseem
tsa tes hawm tus haujsam, ho thaum poj Fuabtais mus hnav cev ris tsho
dawb ua meb qhom ces txiv Fuabtais mus txog nws yeej txhos caug tsa
tes hawm nws poj niam laiv. Koj pab xyuas thiab xws li kuv paub mas
Dr. Bounlieng Phommasouvanh nws yog Dr. linguistic nws tau hais kom
Nplog hloov lawv tej kabli kevcai (pabpheni) es cov tub txawj ntxhais
ntse Hmoob pab khaws es luag thiaj pom peb yog neeg thiab. Tsis yog
lawm los thov zam txim nawb.

Kuv saib los mas peb Hmoob li tej kev foomkom peb lam ua xwb tsis tau
koobhmoov dabtsi li.  Yus twb tuag lawm li kom menyuam mus thov thiab
ntiav lwm tus neeg tuaj foom kom tej menyuam zoo es yuav ua cas zoo
taus mas.  Muab saib raws li religion mas yuav kom tau koobhmoov mas
yus yuav tsum muaj Vajtswv lub Priesthood li Abraham thiab Jacob lawv
es foom kom tag siabntsws rau yus tej menyuam yus mam tuag es lawv
thiaj tau cov koobhmoov yus foom los ntawm Vajtswv.  Peb Hmoob li peb
ntseeg hais tias yus niam thiab yus txiv yog tus muab koobhmoov rau
peb no tabsis qhov tiag yog yus hlub lawv ces lawv foom li cas rau yus
ces Vajtswv yuav muab li ntawd xwb.
Txij thaum kuv xeevxwm los kuv saib cov foomkom thiab cov ntiav cov
foomkom los lawv puavleej tsis tau koobhmoov ib yam.  Foom tsis foom
los yeej zoo ib yam xwb nej puas agree mas.
Nom

Foom koobmoob hab khiteg ces yog tuab txuj kev hab ob txheej ua xwb.
Cov lug foom kuas tsuas muaj nub zoo le nyob pua txheeb kuas tsi muaj
pua xyoo kuas tsi muaj kheej yog tej lug has kuas zoo noog rua tej
laug xwb (mask).  Tej mivnyuas yuav tau tej laug tej koobmoob ces yog
ua tug qauv zoo hab coj losyog cobqha tej mivnyuas kuas lub laajxeeb
coj tug hab ua zoo.  Thaus ua yuav ntsejmuag (mask) los txhajle raug
ntsejmuag hab yog qhov yug xaav has tas zoo es tsib txhob yog qhov
xaav has tas yog puab kuas yug ua.

Phoojywg Txianeng,
Los lus hmab tsis dawm tes hlua tsis dawm taw ces twb txhais tau li
koj hais lawm, tseem txhais tau li phoojywg b2bh hais, thiam tseem
txhais tau ntau ntau yam ntxiv. Yog li, siv li qub mas tseem yog ib lo
lus muaj kuab dua.
Phoojywg Lisnom,
Hais li koj hais los yeej yog kawg lawm thiab, kuv los yeej tsis tau
pom ib qho koob hmoob poob los ntawm Hmoob tej niam tej txiv, tej poj
koob yawm txwv hlo li. Ua li ne, koj tus uas ntseeg vaj tswv ho txais
tau pe tsawg lub koob hmoov los ntawm TswvYesxus thiab los ntawm
Vajtwwv lawm thiab. Thov pab muab thaij duab thiab tso tawm hauv
intenet not rau peb saib thiab yuam.
Yog koj tseem tsis tau to taub txog lub tseem ntsiab ntawm koob hmoov
no cia kuv piav rau koj tus ua xibfwb mloog yuam. Koob hmoov yog yam
uas nyob rau hauv yus nruab siab uas ua kom yus lub siab ruaj khov,
zoo siab puv npo thiab cia siab ua neej nyob xwb. Koob hmoov tsis yog
yam khoom uas thau tau tawm los khav rau leej tib neeg pom. Dabtsi ho
proof tau rau koj hais tias hmoob tej niam tej txi muab tsis tau koob
hmoov, tabsis Vajtswv ho muab tau? Qhov tseeb tshaj ces yog yus tseem
ntseeg Hmoob kev cai ces yus ntseeg hais tias niam thiab txiv muaj lub
hwj chim tso tau koob hmoov rau yus, hos yog yus ntseeg Vajtswv ces
Vajtswv yog tus muaj peev xwm tso tau koob hnoob rau yus xwb. Nws yooj
yim npaum li no, vam hais tias koj yuav khaws tau los siv, kom koj mus
hais lus haum zej haum zos, haum teb haum chaw.
HL

Nyob ntawm yus txawj ntuas xwb.

Hmong-Lao,
Yeej yog li koj hais.  Kuv xav hais tias thaum yus yuav hais ib co lus
uas kom zoo yus siab ntawd yuav tau saib seb luag lwm tus puas yuav-v
tau tso mam hais.  Hais li lisnom hais mas tsuas yog hais rau nws yuav
xwb.
Kev ntseeg yog kev ntseeg.  Koj qhov yeej tsis zoo tshaj kuv qhov, kuv
qhov yeej tsis zoo tshaj koj qhov.  Qhov zoo tshaj yog peb txawj sib
hais xwb.  Hais kom ob tog yuav tau xwb ces tau lawm.  Koj ua kuv
tuaj, kuv ua los koj tuaj xwb.  Txog tom kuv tsev kuv coj li cas koj
ua li ntawd.  Txog tom koj tsev koj coj li cas kuv ua li ntawd xwb.
Ua li cas, lo lus Tzianeng hais ntawd ces nws twb yeej txhais tau cov
ntsiab lus Tzianeng noog tag lawm tsis tas yuav hloov ntxiv.  Yus tus
mus foom ntawd yog yus ho xav hais tias cia kuv hais kiag lub ntsiab
li Tzianeng hais los kuj tau.  Hos yog yus ho yuav kom dab-b no los
siv los lus "Hmab tsis dawm taws, hluas tsis dawm tes" ces tau lawm
os.
Txawjvamyias

Yawg Lisnom aw ua cas yuav hais li koj naj kuv xav mas koob hmoov ces
yog kev ntseeg xwb mas ib yam li koj tseeg vajtswv thiab xwb mas. Qhov
twg los yeej tsis pom ib pob niag poob nrog poog qhov los li os es
thov txhob hais tias qhov nov thiaj zoo es qhov tom phem this is
mentally believe only xwb na. Kuv pom tias HMOOB Dej dawb muaj teeb
meem S/D MOOB MOOB SIAB kawg li vim yog HMOOB es saib HMOOB tej no kom
zoo es luag thiaj saib yus tsim txiaj. HMOOB coj kev cai Vajtswv los
lawm thaum ntuj tsim teb raug muaj HMOOB rau ntiaj teb. Koj puas pom
tias HMOOB uas neeb es ntau cim khaub lig rau tej menyuam hauv npliaj
thiab xaws hnab rau  raum ruab qaum tsho rau menyuam hnav.

Phoojywg YCHA,
Hmoob yeejpaub lawm hais tias Hmoob nyob thaum ub los li txhua
haivneeg.  Hmoob yeejpaub hais tias ntau yam Hmoob ua yog Vajtswv li
kevcai tabsis kom Hmoob mus pehawm Vajtswv ib leeg no ces Hmoob tsis
kam Hmoob yuav pehawm txhua yam Hmoob nrhiav tau.  Qhov ntawm no yog
Hmoob choices tabsis kuv pom qhov kev txomyem ntawm Hmoob uas tsis tau
koobhmoov yog vim thaum muaj kev txomyem kawg nkaus mas Hmoob yeej hu
ntuj xwb tabsis thaum zoo siab mas Hmoob tsis nco qab txog ntuj
lawm.
Teb rau lwm cov phoojywg, hais txog ntawm kuv ces tej koobhmoov kuv
tau txais yeej muab tsis tau rau nej pom tibyam tabsis nws yeej txaus
siab puv npo rau kuv thiab kuv tsev neeg.  Kuv ho muab ntsia li tej
neeg ntiajteb uas luag muab Vajtswv los coj lawv txoj hau kev lawv ua
neej vammeej thiab ntshav ntuj ntau dua li peb haiv Hmoob ces kuv
thiaj paub hais tias lawv tau koobhmoov dua peb lawm.  Kuv txawm hais
los kuv ib leeg nej pua leej ces kuv yeej hais tsis yeej nej tsis yog
kuv tuaj kha rau nej tabsis kuv hais qhov tseeb uas kuv pom xwb.  Peb
Hmoob li peb yeej ib txwm hais peb zaj xwb peb thiaj khiav thoob ntuj
li niaj hnub no ntag.  Kuv thov faj ib lolus tseg rau nej hais tias
kuv twv nej 50 xyoo tom ntej no txiv xwb nej txhua tus yuav tau los
cuag vajtswv tibyam li kuv vim kuv yeej paub hais tias nej nyob tsis
tau ntxiv ntawm peb cov old animism religion.  Nej survive tsis tau
rau lub tebchaws no vim lub tebchaws no tsis fit rau old religion.
Kuv ntseeg tias peb feem ntau tseem yuav muaj sia nyob cia peb mam
ntsia seb puas yog li ntawd.
Ua nej sawvdaws tsaug,
Nom

lisnom,
nej cov ntseeg dab tshiab foom koob hmoov txawv npaum li cas ntawv cov
ntseeg dab qub? lo lus no koj teb puas tau rau kuv naj? kuv seb, kuv
teb tau tag nrho rov qab rau koj laiv.
raws li cov ntseeg dab qub xav mas, (twb tsis zoo tham tham thiab),
yog ib tug tuaj foom koob hmoov rau koj, koj yeej yuav zoo tiag tiag.
tiam si, tus tuaj foom koob hmoov ntawv, txawm nws tau nyiaj, los nws
twb tuaj foom hmoov rau lawv lawm ces nws tau qhov me me nplam qhov
loj loj. tsis zoo hais hais xwb os, tiam si, raws li cov laus hais
hais mas, cov ua ua neeb + hais hais txiv xaiv lawv yeej pluag pluag
ov. ib qho mas twb yog lawv  mus ua ua rau luag, luag zoo lawm, tiam
si, ho tsis muaj leej twg tuaj ua rau lawv naj.
piv txwv, yog koj nrhiav tau zoo mem toj rau luag, luag tsim txiaj
muaj nyiaj lawm, thuam kawg, leej twg thiaj li yuav nrhiav rau koj kom
koj ho zoo phim luag thiab? qhov no mas yog hmoob teeb meem tiag tiag
#1 os. vim 2 - 3 zoo li no es tus ua neeb los hais txiv xaiv thiaj li
yuav nyiaj ntiav.
kuv saib mas, zoo li cov ntseeg dab tshiab lawv tsis tshuas muaj qhov
hmoob teeb meem no. kuv kuj qhuas christianity tiag tiag thiab vim
tias thaum lawv thov Vaj Tswv pab ib tug, lawv thov tiag tiag zoo li
tsis muaj qhov khib thiab ho tseem tsis muaj qhov ntiav nyiaj es thiaj
li ua xwb.
but, koj xav ne, puas yog, 'you get what you pay for'?

hmong-lao
koj tsis tau pom koob hmoov poob  rau ntawm hmoob tej niam tej txiv es
peb hmoob khiav dim nplog liab rab phom puas yog koob hmoov naj? cov
hmoob es nyob tim los tsuas tsis xav khiav vim tias xav yuav tej nyiaj
dawb (silver), lawv xav ntshe lawv tau koob hmoov, tiam si, thaum
kawg, tsis tuag ces pluag. ho cov hmoob es raws hlob vaj pov tuaj teb
chaws amekas no, tso lub neej thiab tej qub nyiaj tseg tag, zoo li
lawv poob + nplam koob hmoov; tiam si, thaum kawg, ho txog teb chaws
vam meej txawj ntse thiab. kuv xav xwb ces, yog tsis muaj koob hmoob
poob rau peb niam peb txiv ces peb twb tuag tas nrog tim mekong los
hin herb lawm os mog.