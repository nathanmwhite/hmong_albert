peb cov hmoob mekas mas thiaj raug hmoob nplog muab ua qhev loj tiag
tiag laus yom.  nej puas tau muaj tej neeg txheeb ze tuaj nplog teb
tuaj saib neb.  lawv daim pib dav hlau los yus yog tus them.  lawv
tuaj txog mas yus yeej thauj lawv mus ua hauj lwm rau ub rau no
everyday.  lawv tuaj nrog yus nyob los lawv yeej tsis them dab tsi
li.  zaub mov ces yus noj li cas lawv noj li ntawd xwb.  tej nyiaj yus
muab pub rau lawv kom tej thaum lawv ho tau coj mus yuav tej yam lawv
ntshaw rau lawv los lawv yeej muab khaws cia tseg lawm yeej tsis siv
li.  ho yus mus txog rau tim lawv mas yus yuav tsum tau rho nyiaj muas
ib puav tsav yam, zaub mov, dej haus, ris tsho rau sawv daws noj hnav
thiab tej nqi tsheb mus los, los yus yog tus them tag nrho.  peb cov
hmoob mekas mas cas yuav raug ua qhev loj ua luaj li laus yom.
qhov hmoob mekas kas lais me ntsis ces tsuas yog tau noj zaub mos xwb
sub ntag as los tshuav dab tsi thiab.

Phoojywg Kwvtij,
Ua siab lom me ntsis ma! Yog peb cov Hmoob US yog cov txom nyem dua
lawv, lawv yeej yuav pab peb ntau dua thiab nad. Tabsis, peb yog cov
muaj hmoo, peb tau tuaj rau lub teb chaws ywj pheej, vam meej, yog li
peb yuav tau pab lawv ntau dua los tsis txhob khib nawb. Puab tib kom
peb yog tus muaj es pab tau lawv xwb los mas! Peb lub txiaj lub ntsig,
lwm tus tsis nco los peb tus txheeb tus ze uas peb tau pab yeej nco
ntsoov nawb.
HL

Hmong-Lao thaib Kwvtij,
Tej thaum yus yuav tau rau luag nkawm khau es yus thiajli pom qhov
situation meej los licas.  Neb sim xav seb yog tias nimno yus tseem
nyob rau lub Nplogteb ntshe peb yuav coj ib yam li lawv ntag.
Environment pressure yuav muab peb yuam kom peb coj ib tug cwjpwm
txawv li lwm tej tibneeg lawm.
Cov nyob rau ntuj txomnyem mas tsuas xav tias peb li nyiaj txawj txi
saum ntoo thiab txhawv li dej los xwb los tsis paub.  Dhau li ntawd,
cov nyiaj tebchaws no muaj nqi dua es peb txawm siv me xwb los twb tau
ntau lawm luag thiajli xav kom peb siv peb li.
Kuv tseem nco tau, kuv muaj ib tug txheebze tuaj rau teb chaws no es
kuv twb yuav tau ob nti nphlaib rau nkawv, tabsis thaum kuv mus txog
luag twb tsis txais yus zoo li yus lub siab xav.
Qhov loj tshajplaws thiab tseemceeb tshajplaws yog qhov yus muab rau
luag es luag them tsis taus yus rovqab thiajli qhov yus hlub luag
tiag.
suabnoog

Kuv xav hais tias yus pub rau lawv los yus twb benefit lawm thiab ces
caus kas xwb no... piv txwv li: 1) yus pub thaiv thiab txhawb yus
ntsej muag kom xoom khua tias yog neeg muaj nyiaj nyob Meskas teb,
2)yus pub vim yus hlub lawv hauv nruab siab tuaj ces yus twb yeej
gratify lawm hab, 3)yus pub ces luag twb foom ib cov lus nyiaj lug kub
rau yus tau txais lawm.  Ntawm cov tim ub pheej expect koj thau nyiaj
siv rau puas tsav yam mas vim yog koj yeej ua le tus muaj dua ned.
Yog piv xam tias koj mus tim es poj niam muab koj nrauj thiab ntaub
ntawv ploj tag yeej ncav qhov twg tsis cuag lawm tiag, kuv xav mas
lawv yeej yuav pub koj noj koj haus kom koj ua taus neeg thiab
no...Nej paus xav li ntawd mas?
Peace,
HK

suabnoog & hmoob-lao-- cov hmoob nplog teb mas lawv hu phone tuaj thov
nyiaj mas lawv hais li no xwb, koj yuav tsum xa $300, $500, etc.. xwb
nawb no.  lawv yeej tsis hais tias, txom txom nyem es koj muaj li cas
los muab li ntawd, 1, 2 duas xwb los yeej nqa tes ua tsaug. lawv mas
hais cuag yus tshuav lawv nqi xwb ov.  nej cov tsis muaj txheeb ze
nyob nplog lawm ces nej thiaj tsis paub xwb.  peb cov tseem muaj mas
muaj tej zaum tseem raug lawv tsib cuag yus tshuav lawv nqi ho.  niaj
hnub niaj hmo hu tuaj.  yog yus muab me me xwb ces nws tseem kaws kab
xev tuaj hais rau tus ub tus no hais tias yus mas nim qhia dub hwv
no.  ho yog yus muab ntau no ces ho ntsiag to twb tsis hu phone tuaj
khuj yus tias txais tau lawm thiab no laiv.  yog yus nyob tiv no yus
ho yuav tsis ua li no kuv xav os.
muaj ib co tuaj kuv coj mus ua teb tshav kub li kub 12 xuab moos tauj
ib hnub.  lawv tseem cav los hais rau kuv tias, ub.. ua cas peb nyob
nplog teb twb tsis tau ua teb sab npaum li no.  kuv teb tias, kev khwv
nyiaj nyob teb chaws no yeej zoo li no xwb tiag no.  lawv cav teb
tias, ub.. zaum no rov mus mas yuav tsis tuaj thov nej nyiaj ntxiv
lawm lauv vim zaum no tuaj pom nej khuv nyiaj tsis yoog yim kiag no.

Kwvtij...aw,
Ua cas es pheej yuav khib koj ua luaj maj.......yeej muaj tseeb li koj
hais tiag.
Tab sis koj muab xav li no nawb: Muaj 3 nqi lus xwb:
1. Vim yog tiam thaum ub koj thiab kuv wb tshuav lawv nqi them tsis
tau tag......tiam tam sim no wb thiaj pheej ua lawv qhev them kom
tag....yog tem tsis tag tiam tom ntej tseem yuav them thiab od.
2.Koj tsis tshuav nws nqi ces koj thiab kuv kuj hais kiag rau lawv
tias kuv tsis muaj caij pab nej nawb.......kuv los yeej tsis tshuav
nej leej twg nqi ces hauj lwm tiav los mas.
3. Yog koj thiab kuv pab lawv lawm , lawv pauj tsis tau koj thiab kuv
rov qab los cia lub NTUJ mam pauj wb,foom koob hmoov pub rau wb los
mas......lub NTUJ twb pub kom wb muaj dua lawv ned.

Txij le peb cov txheebze tau tuaj ncig saib peb coob zuj zug ces puab
yeej tsi tshua taij nyaj ntawm peb ua luaj twg lawm. Dlua le ntawd,
kuv moog ntau zag yog ntsib yug tej Hmoob yaag kev yaag ncua los puab
yeej ua peb tsaug kawg nkaus le. Puab yeej has tas "peb cov nyuas
Hmoob ces yog tsi muaj nej nyob sab nraum ub ces peb yeej tsa tsi tau
taubhau nrog luag ua neej hlo li. Nej tej txiaj ntsha, txiaj ntsim mas
peb yeej pauj tsi paub tag". Yeej muaj tseeb le puab has vim tas yim
twg yog muaj tug txheebze nyob tim nua ces txhaj le ua tau lub neej
nyob nyog. Yog yim twg tsi muaj tug txheebze nyob saab ntuj nrau ces
yeej txom nyem heev. Peb Hmoob tsawgx kawg ces yeej tseem sis hlub
kawg tawm sis yeeb vim peb tsi yog ib haiv neeg muaj txujci hab muaj
kev vaammeej le luas ces peb txuj kev sis paab tsi fuam vaam zoo le
lub sab ntshaw xwb.
Kauj ruam tom ntej nua ces yog peb cov kws retire lawd yuav tau tig
rov moog nrug puab nyob es ho coj lub tswvyim moog cobqha puab hab mas
puab txhaj yuav peem taug nrug txuj kev vaammeej.
Ua tsaug,
MS

phwvnyawm aw-- cia mam li ua koj hais saib zom no kuv mus nplog teb
seb ntuj puas pab kuv kom kuv tau niam yau nawb haj...haj...haj....

Kwvtij...aw,
Yog tseem hais zaj niag yuav niam yau thiab ces kab hais tias koj
tseem yuav ua Hmoob Nplog qhev ntev tsawv nawb.

Phwvnyawm aw......kuv li mas twb tsis muaj neeg nyob tid li lawm as.
Tsaibno kuv mus ib zaug txog tid ces twb yauvluag tsis tau mov noj.
Peb mus ntsib Dr. Vam Tswb es nws thiajli coj peb mus noj hmo xwb.
Nws haistias muaj ib lub chaw noj mov mas koj kho chaw pw tibsi es
mamli noj.  Noj tag ces pw, da lujluam, ib pliag ces rov tshaibplab ho
rov noj dua xwb no mas txaus luag kawg li, tabsis peb tsis mus noj rau
lub chaw no ne.
Yog lawm peb muaj ib tug niam tsev nyob hauv no es nws tus  txiv
nyuamqhuav tuag kiag tau ib lub hlis no xwb es xyov leejtwg twb muab
nws tus xovtooj qhia mus rau cov me nrabnraug tid mas lawv twb pib hu
cuaglicas tuaj lawm tiag.  Cov niag tsovtom txivneej ntawd los rhuav
plhu kawg li thiab tiag.  Tseem cav thov nyiaj thaib no kov, koj saib
maj, phlu tuab kawg li laiv....hehehehe.
Cov nyuag nyob tid mas poj naim  los xav tau hos nyiaj los xav tau li
lau.  Ntuj aw! cas yuav haib ualuaj li.
suabnoog

phwvnyawm-- koj twb hais tias vim tiam thaum ub yus yeej tshuav luag
nqi no ne.  yog li kuj mus yuav kiag 1, 2 tug niam yau tiv es mam ua
qhev them tsuag tsuag kom tag tiam no, lwm tiam yus thiaj tsis tshuav
leej twg nqi lawm los mas.  ua cas tsam no koj tseem ho ntshai thiab
ho khib tuaj lawm thiab mas.  tsuav ntuj ho pub koob hmoov rau yus kom
tau zaub mos noj los yawg haj..haj..haj...

Suabnoog,
Koj lam hais dag xwb pob? kuv saib koj tshuav neeg txheeb ze koj coob
kawg los sad........koj twb hais tias kom kuv mus no ces mus thaij kom
tau ib daim duab ntawm tij laug Ham Rwg tsevno ned? koj mus thaij puas
tau maj.......zaum tom qab no kuv rov mus......ntuj aw....ua cas
nrhiav tsis tau kev mus tim Phoutong li lawm as.....huag ua cas yuav
muaj ib lub chaw noj mov tag es pw ntawd kiag......da luj luag ib
ntsis ho rov noj dua........yog koj paub zoo no ntshai kuv yuav mus
noj ib zaug saib qab li cas? koj mas hais txaus luag ua luaj tsam yog
cuav xwb ned........koj hais txog cov nraug nrab.......aub
yaub......kuv muaj 2 tus phauj hmoob Vaj niag niam laus nyob MN tus
niam hluas nyob hauv peb zos no.......nyias rau-au siab tham nyias tus
hluas nraug nrab tim ub.......ib leeg twb xav ze 1 phav rau lawm
laid.......ces nkawv 2 viv ncaus txwam hu phone sib tham.......koj
qhuas koj tus txawj hais lus,kuv qhuas kuv tus mas siab thiaj
zoo.......niag tsov tom thaub tim los cas yuav ruam ua luaj.......hais
rau tus hluas nkauj (maum nyuj laus tim no pheej hais cov lus
qub)......nkawv thiab hais ....ab....ab cov zoo w b niag hluas nraug
hais zoo ib yam cia wb sim hu xov tooj mus sim saib yom.......nkawv
thiaj tauv loos tias cia niam laus hu tham lawm lauj......no ces niam
laus hu cell rau niam hluas hu mus sim.......ua li ntawd.......niam hu
kiag tau ces niam hluas hus kiag mus ua phone busy lawm
tiag.......niam laus hos hais rau hluas nraug tias kuv muaj hauj lwm
yuav mus wb tham li no xwb muab khwb.......niam hluas ho hu loo
mus.......niam laus sim ua cas busy lawm thiab......nkawv thiaj paub
tias yog ib niag xwb......thaum no nkawv twb poob nyiaj txog 1 leeg ze
phav lawm.Nkawv thiaj muab nws lawb no
ned.......haj....haj......haj....cia  rau nej cov poj niam poob nyiaj
thiab thiaj tsis khib-b peb cov txiv neej.
Kwvtij.....aw,
Koj twb tsis paub tias txob niag zaub mos-s ntawd ces txob niag kuab
taws nyuv yuav los lom koj kom koj tuag kiag los mas.
kuv li Ntuj pub txob niag zaub laus los kuv lam noj.......tsob laus no
thiaj tsis lom yus.Tam sim no mas koj hais tias kuv dag los yog kuv
khib-b.....lwm hnub koj mam paub tshaj ntuj nrig nawb.

Suabnoog,
Tog laj kam puab cov nraug nraab ho ua le los mej cov quaspuj sab
dlawb hab sab zoo dlua nav. Le kuv tub has lug lawd, thaam ib tug
mejthaub 1 week es tau ib lub tsheb motorcycle los sis ib txuj saw kub
10 npaj ces leej twg los yeej xaav thaam xwb mas.
MS