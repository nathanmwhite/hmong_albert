PwPemRoob
Muaj ib hnub ua nws yog lub caij ntuj sov xyoo 1995 uas nyob rau nram
nroog no sov kawg gaus li lawm, kuv tau mus ncig ua si txog pem roob, nws
nyob ze rau pem Huntington Lake County of Fresno. Kuv tau mus ncig ncig
thiab nuam yaj rau qhov txhi chaw txaus siab tas ces twb yuav tsaus ntuj. Kuv
xav tau hais tias nyob nram chaw tiaj no sov ua luaj li tsis hais nruab hnub los
yog hmo ntuj, kuv sim pw ib hmos peb roob no seb yuav sov los no baum li
cas. Tsis tas li ntawd, kuv twb baj tej khoom noj ua si thiab dej haus twb yuav
txaus kuv nyob pem no ib hmo kaj ntug.
Thaum pom tej duab tshav ntuj ntab yuas tij tej hau roob, kuv thiaj li
mus kho tau ib lub chaw nyob rau ntawm ib lub qaum pob zeb loj tsawv.
Ntawm kuv lub chaw pw ib sab ntawd muaj ib tsob ntoo uas muaj blooj sib
nrhad. Lub chaw no nyob tsis deb ntawm txoj kev tsheb. Tsheb dhau tuaj mus
yeej hnov tab sis yog tsis pom xwb. Kuv rues kuv lub tsheb li ib dag ntawm lub
chaw pw no ib sab. Thaum lub hnub tsis tau tso lub sab ntiaj teb no tseg, kuv
tau mus zaum saum lub pob zeb hmoog gauj Hmoob tso tom kuv lub tsheb no
tuaj. Kuv tau mloog gauj txog ntua thaum twb tsaus ntuj kiag lawm, thiab
kuv mam li los muab chaw pw.
Sij hawm uas kuv tau mus muab chaw pw lawm thiab tseem tsis tau
tsaug zog, kuv jia lawm saum ntuj. Kuv pom lub ntuj ib ntuj hnub qub nra
paug los tim rau lub ntuj juab xiab. Kuv ho jia saum tsob ntoo thiab pom cov
blooj ntoos co zom tib zaws, zoo gaus li ib ntoo noog. Nyob rau hauv pauv
ntoo ntawm kuv lub chaw no hnov cua tuaj laj ntxiag. Nws qhia tau rau kuv
tias hmo no nws yuav no yog hais tias kuv tsis muaj pam los mus vov. Kuv
pw jiag to ib leeg thiab ua twb zoo mloog seb puas yuav hnov tus tsav yam dab
tsis quaj. Kuv tsuas hnov ntuj teb ntsiag hmoo to uas yeej tsis hnov tus tsav
yam dab tsi yuav ua suab qhov twg tuaj li.
Pw ib leeg txias to thiab kuv thiaj li xav txog kuv lub neej yuav tuaj tom
ntej no; nws zoo gaus li muaj tej chim kuj kuj rov qab tu siab kawg rau kuv
tus kheej, muaj tej chim kuv kuj xav tau hais tias twb yog jhe kuv siv zog
kawg tam sim no kuv thiaj li zoo li kuv no. Ua ntej thaum kuv yuav tsaug
zog ntawd, kuv xav tau tias, "Ua ib tug neeg los nyob txawm rau lub ntiaj teb
no, yeej tsis muaj leej twg yuav pom nws lub neej tom ntej. Yog hais tias kuv
jeeg tau kuv tus kheej tej zaum kuv yuav ua tau raws li kuv lub siab xav tau."
Kuv ib nyuag qe muag ua li cas kuv cia li tsis hnov hlias lawm. Thaum
kuv rov qab tsim los, nws twb no kuv tsem tsawv yog hais tias muaj pam ces
yeej xav vov pam lawm. Kuv saib kuv lub moos twb yuav luag txog kaum ob
moos ib tag hmo. Thaum kuv tau tsim los ntawd, kuv hnov ib pab hma los
yog dev qus nqov nqov ntuj ploj loog pug tim roob sab tim ub tid tuaj. Nyob
saum ib tsob ntoo tsis deb ntawm kuv, hnov ib tug puav quaj quaj saud tuaj
thiab. Tsis tas li ntawd, kuj hnov lwm cov kab thiab tsiaj tsaus ntuj quaj tus
puav tom tej tuaj. Sij hawm hnov tej kab thiab tsiaj no quaj, nws kuj ua rau
kuv jhai. Nws yog thawj thawj zaug ntawm hmo no kuv tau xav txog txoj kev
jhai tsam muaj lwm yam yuav ua tau li cas rau kuv. Tab sis kuv ho rov qab
xav tau tias tej zaum nyob pug pem tej roob no lawm yuav tsis muaj neeg
phem tuaj txog. Yog li no, kuv thiaj li rov qab tsaug zog lawm.
Lub sij hawm ze rau thaum yav yuav kag ntug ntawd, kuv thiaj li rov
qab tsim ib zaug. Thaum tsim los no, kuv kuj tsis hnov dab tsi li; nws tsuas
yog hnov no no xwb thiab mob mob kuv tej nrob qaum los mus rau tag nrho
ib ce. Thaum no nws ua rau kuv nco kuv lub txaj chaw pw thiab daim pam
vov uas kuv tau niaj hmo muab tais tso rau nram taw txaj kawg. Zaum tsim
los no, kuv rov pw dua thiab pw tig li cas los tsaug tsis taus zog li lawm. Tej
nws no kuv dhau lawm thiab kuv ib ce mob thoob tas, vim rau qhov cia li pw
rau pem teb tsis muaj dab tsi pua. Kuv thiaj li sawv los zaum thiab muab dej
haus. Kuv tau sawv thiab yuav los mus lawm tom tsheb no ua li cas zoo gaus
li kuv ob sab ceg txhav tas mus yuav luag tsis tau kev. Kuv maj mam los mus
txog rau tom tsheb, thiab kuv cia li nyob nyob txog thaum yuav kaj ntug thiab
mam li hnov tus puav nas noog thiab lwm yam tsiaj quaj hu tos lub hnub
tshiab yuav tawm tuaj, thiab lawv yuav mus nrhiav noj nrhiav haus.
Thaum twb porn kev huv lawm, kuv thiaj li mam los mus muaj dej
ntxuav muag. Ntxuav muag tas ntawd, kuv mloog kuv ib ce haj tseem mob
m b vim rau qhov lub chaw pw nag hmo. Kuv thiaj mus ncab dua me jis tas.
Kuv thiaj li los tsev lawm.