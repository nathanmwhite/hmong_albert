Yawgnomdub,
Nplog ces tuaj deb khav xwb yeej tsis muaj tus yuav txav tib es nrau
li, vim tus chij 3 lub taub hau ntxhw no twb tag zim txwv lawm.  Tsis
hais tus Nplog los tus Hmoob twg yuav nyiam coj tus chij 3 lub taub
hau ntxhw no mus tsa rau lub tebchaws twg los nws yeej yuav mus tsis
taus.  Lub ntuj yeej tsis  pov puag tus chij no lawm ces tibneeg tseev
ua los nws yuav mus tsis nto toj.
Tiam no rau yav pem suab, Tswvntuj yuav tshoj tibneeg cov nom tswv tej
siab ntsws kom pauv hloov kev tswjfwm.  Peb ua dab tsi peb yuav tau ua
kom nkag kis thiab yog lub qhov rooj, nws yuav tsis ua li lawv cov 411
yav tag los.  Lawv cov 411 sawv ua dej sab siv huam xwb nws tsis yog
tus dejcag uas  muaj puav pheej thiab tus tau txais lub zim txwv, lawv
ua raws lawv lub siab nyiam xwb nws tsis ua raws li tus qauv fais tau
sau tseg rau hauv ntaub ntawv.  Ib pab neeg twg yog tsis muaj tus
txoojcag thiab tus tau txais lub zim txwv los tsa kom yus haivneeg
sawv mas yeej tsis muaj lub tebchaws twg yuav txhawb.  Thaum kawg nws
yeej yuav nploj mus kom tag.
Peb thiab Nplog tsis hais Nplogliab los tog Nplogdawb nws yeej muaj
keeb kwm zwm tseg txog qhov Hmoob thiab Nplog kev tsis sib haum xeeb.
Yog li lub tebchaws Nplog no tsis yog Nplog tug keej, Hmoob thiab
Nplog yeej muaj feem tib yam.  Yog yus zog loj ces yog yus tug ho
Nplog zog loj ces yog Nplog li xwb.  Vim tus Tswvntuj yeej feeb meej
meej los rau peb Hmoob lawm tias peb lub zim txwv yog yuav los kav ib
qho av nyob rau lub tebchaws Nplog.  Lub ntiajteb no yog tus Tswvntuj
tsim yog nws feeb rau Hmoob ces Hmoob yuav tsum tau xwb, yog tias
Hmoob muaj kev sib haum xeeb, txojkev lichoj ncaj ncees, thiab ua tiag
tiag kom nws tawm tau los rau Hmoob tuav.  Yog Hmoob lub ncauj pheej
lam hais xwb tsis muaj tus ua thiab pab ces nws yeej yuav tsis tshwm.
Luag yeej hais tseg tias hauv nruab yeej txawm pab los yog saum yaj
tsis sib pab ces yeej mus tsis tau.  Los yog saum yaj pheej xav ua tab
sis tsis muaj sab nruab yeej pab los nws yeej mus tsis txog qhov twg.
Nws yuav tsum yog ob sab mus sib parallel mus ua ke thiaj li yuav loj
hlob tau.
Chia

Kwv yawgnomdub,
Hais txog tus poj nplog cov lus hauv koj qhov link ntawd mas qhov tiag
mas koj yuav tau caw Dr. Yang Dao thiab Dr. Pao Thao nkawd tuaj mloog,
rau qhov tus poj nplog hais tias cov neeg tawm mus txawv teb chaws li
peb cov no ntag, cov uas hlwb tsi qoos, ruam tseem raug nplog liab
ntxias tau coj nyiaj mus txhawb nplog liab, koj twb pom Dr. Yang Dao
thiab Dr. Pao thao nkawd tseem tab tom txais daim ntawv qhuas tias ua
hauj lwm zoo rau nplog liab. Cov neeg tsi muaj hlwb yeej zoo li tus
poj nplog hais ntawd ntag.
YTK

Kwv Yawgnomdub,
Hais txog qhov uas nplog hais cov lus no mas, qhov tiag ces koj caw
Dr. Yang Dao Phd thiab Dr. Pao Thao MD nkawd los mloog, rau qhov cov
nplog dawb no tau thuam txog cov neeg nplog uas tawg rog tawm txawv
teb chaws lawm, tsi paub tab tsi thoob tsib to nrog, tau teg xub ntiag
rov qab mus tuav nplog liab tes thiab qhuas nplog liab, cov uas muaj
lub siab mus koom nplog liab ntawd twb xav tsi txog tias yog uas cas
sawv daws thiaj tau khiav tuaj rau txawv teb chaws li peb niaj hnub
no, raws li tus pog hais.
Tog nplog dawb tau thuam cov uas hlwb tsi qoos thiaj mus koom nplog
liab thiab tau txais liam thiab daim ntawv qhuas li nws tau muab tso
tawm rau hauv, koj twb pom Dr. Yang Dao thiab Dr. Pao Thao nkawd ib
leeg txais tuav rawv ib daim ntawv qhuas hauv. Luag hais tias lam kawm
txawj xwb tsi ntse ces yog li tus poj nplog ntawd hais ntag.
YTK