Hmong-Lao,
Post by Hmong-Lao
tias Mr. Yong uas yog ib tug neeg ua laj kam qib siab, yuav tsis lam
muab nws lub meejmom los pauv 1-2 nyuag txhiab nyiaj no. Vim tej no
tsis yog nws thiab DKJ thiab ob peb tug uas tau yees duab ntawd paub
Hahaha.....koj mas tam tseeb tiag lauj, tau ib ntus no, tsis yog ciali
nrog lawv vwm nkaujnplog lawm thiab los? Coj kom tus mentsis nawb koj
naj.
Raws kuv xav mas, luag tog sab laug no luag yeej tseem siv lub DAG li
qub nawb.  Luag ibtxwm dag tau teb tau chaw nyob los lawm, luag ibtxwm
dag tau nyiaj pabcuam ntawm UN los lawm tsheej twb, luag ibtxwm dag
tau yeebncuab tua yeebncuab los lawm, piv li dag meskas tshem Hmoob
thabkabnpauj thiab txhom vp tibsi ne. Luag yeej tsis ntshai tubqaug
leejtwg nav. Koj pos tau paub tias yam twg pab mus es tsis yog nyiaj
ces luag lam teb hujhws xwb, qhov tseeb, luag yeej tsis quavntsej li
no maj? Koj pos tau hnov tias cov khoom uas tej qub tub rog Meskas
thiab tej NGO xa mus pab cuam rau pejxeem Nplog mus khuam tag rau tim
ntug dej NoomKhais tsheej tiaj xwb no maj? Thaum kawg  ces Thaib cia
li muab auction tag lawm xwb ne.
Yog li no, 2 nyuag txhiab nyiaj ntawd xwb pos txob luag ibsab domdi
maj? Tej zaum koj tsis totaub tias $2,000.00 nyiaj ntawd yog sawvdaws
xa mus ntsuas dej seb dej tob los dej ntiav xwb no paub? Nws zoo li
tej antigen (immune reaction) thiab xwb las mas, peb tej laus cog qoob
nyeg es thaum qoob qus los thiaj tsis raug yus ne. Yog tsis zeem ces
tseem yuav poob nyiaj ntau nawb yawm Hmoob 213 neb naj.
Kuv ntseeg tias, qhov luag tsim lub zos Phonekham tshiab no yog hiab
pobtawb cuab ntse xwb nav. Tsis tas li ntawd, luag tseem muaj phiam
tua ib phom kom tau 2 tug noog thiab ne. Qhovntawd ces, yog luag xav
tshem Hmoob tawm kom deb vp lub qub zes nav.
Rau ncoo kom siab mentsis nawb koj naj,
TseemYeej.
Tseemyeej, ua tsaug rau koj cov lus. Tso siab, zaj tswv yim no tab
txawm yuav sawv ciaj ncaig tau los yuav vam kev koom tes ntawm peb
Hmoob sawv daws. Tsis yog yuav yog kuv los koj xwb es yuav sawv ciaj
ncaig tau. Raws li pom ob peb tug nyuag no xwb mas tseem tshuav deb
kawg li thiaj yuav pom ncho pa tawm.
Hais txog Phalak ntawm $2000.00, kuv los yeej pom li koj pom thiab.
Yus muab rau luag tes lawm ces luag ua cas los ywj luag ua lawm xwb.
Sawv daws yeej ua tsis tau thiab hais tsis tau dab tsi ntxiv. Thaum
ntawd, yog tsis muaj yawg PBL ntaus thawj hlo muab ib phav dollar ua
ntej loo ces yeej yuav tsis kawb li. Kuv los tseem qhuas yawm Nplog no
kawg thiab. Tej zaum nyaj yuav tsis yog yawm muab yawm nyiaj, yuav yog
tej nyiaj tom yawm lub koom haum los tsis paub.
Tej hais los no los tsuas yog kev tham pem uasi xwb. Yeej paub ua ntej
lawm tias peb Hmoob yeej tsis muaj leej twg ntaus thawj hlo. Cov hais
mas coob kawg li, hos cov yuav nqes tes mas tsis muaj. Zero xwb.
HM213

Phoojywg HM213,
Txawm li cas los tos me ntsis kom lawv nyob tus lawm tso. Koj lub
tswvyim no yeej yog ib lub zoo kawg lawm, nco ntsoov hais tias peb
muaj coob leej ntau tus yuav txhawb koj lub tswvyim. Cov uas yuav tsis
txhawb los yeej muaj, tabsis cov uas yuav txhawb los yeej muaj ntau,
tsis txhob be discouraged rau sawvdaws cov lus. Yog koj qhib tau txoj
ncauj ke, tsis txhob ua siab deb.
PY Tseemyeej,
Koj cov lus yeej yog lus kawg thiab, tabsis tam li kuv xav xwb, koj
muab personal feelings los txuam ntau zog lawm. Cia koj mam xav seb
puas yog li kuv hais.
Yog tsis yog no los thov zam txim,
HL

Hmong-Lao,
Qhov koj hais tias kuv hais raws personal feelings no los kuj yog
thiab, tabsis, yuav kom yog tseeb tiag mas nws yog hais raws personal
knowledges & experiences nawb. Tos kuv hais li mas kuv xam pom tias
luag cov koostsham no luag yeej kawm muaj qauv los thiab ua raws tus
qauv xwb. Li kuv hais tas los saud, thaum luag tsis tau muaj zog ces
luag uazaj uantxeev ntxias, zam qhov tawv, nkaug qhov muag, ua hnub ua
hmo tig luag tus Ideology kom mus txog luag lub hom phiaj.
Keebkwm kevcai Koostsham yog los ntawm Charles Darwin lub tswvyim
Dialectical Materialism ces Karl Marx thiab Friedrich Engels nkawd mam
coj los tig ua Marxist-Sociolism. Tomqab ntawd, Lenin, Mao, Kim, Ho,
Kaisone, Polpot etc.. lawv mam khaws siv thiab hloov mus ua communism
and international Socialism(new form of imperislism) ua ntu zus los.
Lawv lub homphiaj yog rhuav tshem cov Monarchies, Bourgeoisies thiab
religions. Lub zog rhuav tshem yog tsimtxua kom muaj pawg Proletariat
Dictatorship. Yog yuav kom lub niamzog Proletariat Dictatorship no
muaj kuab, lawv yuav tsum rhuavtshem thiab rhuavtshem cov neeg khuam
lawv lub thoblog revolution kom sawblawj dulug. Yog li no, Lenin,
Stalin, Mao thiab Polpot lawm thiaj tua neeg tuag lawm tsheej 100
millions.
Nplog los tibyam nkaus, luag yeej tua tsis txuag leej twg, tsis hais
tej niam tej txiv, tej coj kevcai dabqhuas, tubtxawg tubntse, tublag
tubluam. Niajhnub nimno, cov pejxeem Nplog muaj kwvyees 6 millions
tus, tabsis cov tseem proletariat Dictatorship tsuas muaj 124 txhiab
tus xwb. Ntawm pawg no tseem xaiv cov txha (Polite bureau/ແກ່ນສານ) 6-7
tus los tuav lawm xwb. Muajqab muajtsuag yog cov nov xub tau noj. Tej
pejxeem leej twg, txawm kawm ntawv siab luaj twg los, yog nkag tsis
tau rau pabpawg no ces txhob npausuav. Yog lino, koj thiaj pom tej
tubtxawg tub ntse uas mus kawm txawv tebchaws los-s yeej los nyob
ncaws pluatshauv pawg pes lug. Tsis tau txog caij txivtsawb sia nav.
Tos peb cov pabtibkas tuaj nyob tebchaws no pheej ib sij mag luag dag
khaubhlab tag los yog vim tsis paub tej keebkwm no zoo. Yog luag tsis
muaj zoo lajlim, luag yeej nyob tsis tau nte li no. Peb txhob ua li
cov artists es xav kom tsobntoo ntsuab ces ciali muab kob los plees
kom tsobntoo ntsuab ces tsobntoo ciav li ntsuab, xav kom daj los cia
li muab kob daj los pleev xwb. Peb yuav tsum ua li cov farmers
(tubliaj tubteb) txog caij cog ntoo mas mam cog thiaj ciaj, txog caij
ntsuab nws fim ntsuab, txoj caij daj los nws fim txawj daj nws.
Yam li koj tsis tshua nyiam kuv zaj ces cia tham li no lawm xwb.
Happy Valentine Day!
TseemYeej.

Tsimnyog yog tawm tom hav rog los tiag nawb.