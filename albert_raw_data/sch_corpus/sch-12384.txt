YTK,
Koj los lus hais saum toj no zoo siv lawm nawb...Cov ua licas los xij
cia nyuj ua nyuj thauj nees ua nees mam ris.
Tsis muaj leejtwg cem koj li os, cov tham li peb mas tham tau ntawm
no, ntawm ntug cub, cov ua ces lawv tsuas xav hais tias niag hais tom
lawv pobtw xwb tsis ntsej no os nawb..Koj txawm tso leejtwg li duab
los nyaj koj tsis taj thiab txhav txog qhov tso es koj yuav ntsib xau.
Luag tus ua taus luag nim yuav quav ntsej tej sawvdaws hais na luag
yeej ua luag mus lawm tsis kk cov zoo li koj thiab kuv, yog tseem tos
koj thiab kuv approve uantej ces tsis pom li tej xwm txheej peb paub
thiab hnov no li mas. Yog kuv tus no thiab koj yuav ua los yeej tsis
thawj leejtwg li thiab vim cov ntse uas yus tau ciasiab twb ua puas
tas lawm es leejtwg nim muaj txoj yog tshajplaws na...Peb cov noj
nyiaj SSI no tsis muaj qab hau dabtsi rau peb ua es thiaj tuaj txhawj
txog lawv cov ua xwb. Yog koj tseem nyiam ua Hmoob tus thawj no ces
yuav tau ywj Hmoob cem thiab laiv..
Ntawm Victor Yang, kuv tsuas pom nws tuaj tham hauv no xwb tsis tau
paub nws zoo, muaj ib zaug koj los leejtwg hais ne..tias Victor Yang
yog achan Tubnruas Yaj tus txiv hluas no es puas yog tus hu Thoj Yaj
no ne..? Qhov zoo ntawm nws ces nws yeej xyaum ua kom fair thiaj ncaj
rau sawvdaws vim nws muaj cuab kav qhia nws tus kheej tawm rau peb
paub. Lwm yam nws ua ces yog political interest lawm ces ywj
nawb..Nyaj tsis ntev no sawvdaws yuav thim xav vim sawvdaws tus zog
twb yuav ntaug/tag.
Qhov duab koj tso tawm saum toj los kuj yog ib qho zoo, uantej ntawd
Nplog yuav cia Suav tuaj tsim zejzos rau neeg Suav tuaj nyob li 50,000
yim neeg tuaj nyob rau ntawm Thajluam-g tej hav-iav, thiab yuav tuaj
tsim Suav li chaw zos rau pem Bokeo txog 390 millions. Tom qab tsab
ntawv tawm ces lawv thiaj tau muab qhov plan ntawm Thajluam-g pauv mus
ua lub SEA game stadium lawm. Tsuav cov ua muaj tsab peevxwm ua xwb
yeej tseem zoo tshaj li nyob hauv tsev npaim ncauj dawb rau peb mloog.
Hmoob tseem yuav loj hlob ntawm txoj kev txawj paub, peb twb kawm tsis
tau tiav, tiav lawm mas tseem yuav tau experienced mas mam ntse, mam
paub. Thaum paub lawm los tseem tshuav qhov ua, ua thiab ua mam ua tau
zujzus. Sawvdaws mam ua siab ntev peb Hmoob yuav tsum nce qeb xwb.
X Z

On Apr 13, 5:02 pm, Xavzoo <***@gmail.com> wrote:
Xavzoo,
Txawm yog lawv tsi mloog tsi quav ntej leeg twg li es thiaj tsi muaj
neeg tuaj koom li los mos.
Yog tsi ntsej leej twg lawm ces ceb laj peem tsheej li laus lub nra
zaum no mas nyhav heev tsi yog tsoom Hmoob thoob ntuj nrog ev mas tsi
sawv li laus.
Leej twg yuav ua tau li cas, lawv twb yog cov ua yog cov sib txeeb,
yog cov tsi sib haum ces kawg mag hais xwb, yuav ua cas ntsib taus xau
maj, lawv twb sib ko ntsej muag dub tag lawm ces thaum tuaj txog ces
sawv daws ntsia tus uas ntsej muag kos ua kab ua kev dub tag ntawd ces
txawm yog tus tsi ncaj ncees txhaum ntag las.
Lawv yuav tau kk thiab mas cov neeg uas tseem xav kho Hmoob thiaj tuaj
txhawb tuaj koom pob. Koj hais tias kuv peb khav ntawm ntug cub xwb
no, uas lawv cov ua los khav sib nkaug tes ntawm chav fai xwb thiab
les.
YTK

Xavzoo;
Kuv lub npe niamtxiv tis yog Thoj Yaj, kuv lub npe Vinai (npe tuaj
USA) yog Xay, thaum kuv ua neeg Amelicas yog Victor Xay Yang li koj
hais thiab li tijlaug Yajtshajkoob hais.  Kuv yeej ua Chao Fa thaum
1975 - 1978.  Kuv yeej mag Nyablaj (Pathet Lao) tua 5 npluas uas khiav
poob plig tag.  Kuv yeej yog ib tug uas nrog Toixeem Xaiv Suav Yaj
nyob Pha Khao Nam Mo.  Kuv yeej tau nrog Yaj Thoob nyob.
Lt. Yaj Thoob, Lt. Lis Yeej, Tojxeem Npliaj Suav Hawj, thiab Lt. Yaj
Tuam Thoj thiab cov Hmoob Moos Pheeb kuv paub zoo.  December 1977 -
April 1978  Yaj Thoob yog tus huanab Chao Fa nyob sab Moos Pheeb, Lt.
Lis Yees & Tojxeem Npliaj Suav yog 2 tug loos, Nom Leej Xyooj yog tus
teev ntawv (Secretary), Maj. Ntsum Huas Muas yog tus Huana Senathikan
(Chief of staff), Lt. Yaj Tuam Thoj yog Chief of Operation (G3), kuv
yog huanab hoobhan thib 2 (G2) thiab kuv tseem yog tus teevntawv pab
rau Yaj thoob.  Thaum ntawd (1978) nyob sab Vang Vieng teb peb cov
Chao Fa muaj 12,500 tsis xam Phou Kong Kho, tsis xam Pha Lat Pha
Kouei, thiab tsis xam Phou Chia Phou La Peng.
April 1978 Nom leej Xyooj peb ua team tuaj Thaibteb.  Thaum Nom Leej
nrog Jerry Daniel tham tag, nrog UN tham tag Nom Leej pom hais tias
kam tebchaws tsis muaj ces Nom Leej tsis kam rov qab lawm.  Kuv thiaj
rov qab mus txog Tham Xon (Pha Let) thaum December 19, 1978.  Thaum
kuv hla dej Najkhoom xwb ces Phou Bia tawg tag lawm.  Capt. Vang Bee,
Lt. Col. Ly Neng, Maj. Blia Kao Vang, Maj. Xai Phia Yang, & Maj. Chong
Moua Yang (Vam Choj Yaj) lawv twb khiav los txog Moos Pheeb tag lawm.
Kuv rov los txog Thaibteb June 1979 thiab kuv tuaj Amelicas no
September 1979.  Kuv yeej nrog Dr. Yang Dao ua haujwlm li Tijlaug
Yajtshajkoob hais.  Kuv yeej nyob ze Dr. Yang Dao, kuv yeej tuav Koom
Haum Yaj Vam Meej -USA los ntev, kuv yeej yog tus chair rau phab
kanmuang rau tsevneeg Hmoob Yaj.  Tabsi lub homphiaj ntawm Khana
Kanmuang yog peb los sojntsuam tus xwmtsheej ntiajteb kom peb paub tus
situation zoo thiab tseeb xwb.  Peb tsis tuaj Neo Hom or Chao Fa tog.
Yog Chao Fa or Neo Hom hais tias yuav muaj teb muaj chaws,  peb yuav
tsum saib qhov tseeb kom txhob raug luag dag luag haub.
Qhov Tijlaug Yajtshajkoob hais tias kuv tau nrog Dr. Yang Dao mus tim
Nplog mas tsis muaj tseeb.  Kuv la tawm tsis nrog Dr. Yang Dao lawv
thaum Dr. Yang Dao lawv mus tim Nplog thawj zaug (2003).  Vim kuv pom
hais tias tsis tau yog caij thiab tsis tau tsim nyom nus.  Kuv ib txwm
hais rau Tsevneeg Hmoob Yaj, hais rau Hmoob thiab hais rau SCH hais
tias:
1.  Yog leej twg xav ua Hmoob Amelicas tus coj txhob raws maj mus
Nplog teb (mus tuav Nplog tes, nrog Nplog tham).
2.  Yog leej twg xav ua kanmuang yuav tau saib Amelicas tus Foreign
Policy rau Nplog (LPRD) kom meej, kom tseeb.  Tsam mag pav.
3.  Yog yuav tau teb tau chaws ces 37 lub xyoo nram ntej (1975) tau
lawm.  Amelicas, Thaib, Nplog dawb (Royal Laos), Nyablaj Qabteb, thiab
Khameem (Cabodian) koom tuaj tus Nyablaj Qaumteb twb tua tsis yeej.
Peb twb twb swb, twb poob tebchaws lawm es tseem yuav qws tsis muaj
thang.
Xav zoo, yog tat twg tus Hmoob tseem si tog, tseem sib ruav, tseem sib
ntxub (Chao Fa against Chao Fa, Neo Hom against  Neo Hom, Chao Fa
against Neo Hom, Neo Hom against Chao Fa, Lao Familly against  Lao
Family, Hmong 18 Council againts Hmong 18 Council, Hmong Wausau
against Hmong Wausau) mas Hmoob tseem yuav poob tebchaws ntev.
Kanmuang txhob tham, txhob cia siab. Hmoob tseem yuav sib tawg, Hmoob
tseem yuav sib txhub, Hmoob tseem yuav poob tebchaws ntev.
Victor Yang

Victor Yang,
Zoosiab rau koj cov lus yuas txog tuskheej rau peb paub, vim li koj
tham no kuv thiaj hais rau YTK tias kuv nyiam ntseeg cov hais lus nrog
timkhawv, thaum tsis muaj tim khawv los qhia kiag nws tus kheej, ces
peb sawvdaws yeej ntseeg tau dua li lub suab zab ntxhe tim qhovtsua
tuaj xwb tsis pom tus zeejneeg, thiaj tau muab koj coj los piv txog,
los ua siab ntev nawb, Hmoob yuav pib zoo los ntawm ob peb leeg ua
txoj zoo tabmeeg li koj, ces mam plhis zomzaws, tomntej tus neeg ncaj
thiab tseeb tiag neeg fim yuav poog fim yuav txhawb. Tejthaum koj muaj
tej yam zoo txog kwvtij Hmoob los tuaj nthuav tawm pub rau sawvdaws
paub.
Txog nqe lus koj tau hais saum no yeej yog ib qho dai ncuv ntawm Hmoob
hauvpliaj thiab ntsim Hmoob siab tas siab nrho. Tabsis peb yuav tsum
hla dhau, hla tau lo ntawm tus zoo li koj, tus zoo li kuv, YTK los mam
muab yuam kom hla dhau.
Qhov uas yuav hla dhau ces yuav los tau ntawm ib pab neeg uas nws ua
nws mus lawm, tos paub xwb twb mus ib kaujtaw deb rau qhov Hmoob
ciasiab lawm ces Hmoob fim yuav los soj saib puas ntxim txiavtxim siab
sib koom, yuav muaj tus kam los koom, yuav muaj tus timxyeej, tabsis
pab ntawd yeej tsis so mus tau zujzus lawm tiag tiag ces Hmoob yeej
yuav tig los txhawb. Kwvtij Hmoob hajyam ceev thiab nrawm, sawvdaws
paub txaus lawm tos lub caij los txog ces sawv tsees ua lawm xwb.
Hmoob twb yeej ready lawm. Ziag no yog lub caij ua, lub caij tos ces
ib simntuj tsuas tos xwb Hmoob tsis hloov tau li. Cia sawvdaws ntsia
seb pab neeg twg ua tiag tiag thiab ua tau sawvdaws mam sawv los yoog.
Kuv li opinion xwb.
YTK,
Muab koj thiab kuv hais piv uantej nawb...Koj puas kam txo koj tus
kheej los qis na..? Thaum koj taw tes rau sawvdaws ntau lawm koj puas
sawv tseem ntaus ntej hlo hais tias cov yawg nej saib kuv ua licas nej
ua li ntawd. Kuv tsis tseg qhov yws neeg ces nej xyaum yws npaum li
kuv, kuv tseg ces nej tseg, Hmoob txoj kev zoo cia pib ntawm kuv tus
npaim ncauj ntau kiag rau nej saib vim nej ua tau txaus kuv dhuav
dhau...Yog kam pib ntawm YTK thiab XZ ces peb Hmoob zoo taus xwb mas,
yog YTK thiab XZ tsis kam pib ces Hmoob yuav sib rhuav kom kawg, txoj
kev rhuav yog los ntawm tus Yeebncuab ua tus xub ces peb cia li tso
tsis taus tseg lawm. Yuav tso yeej tso tau kawg vim yeej tsis mob yus.
Leejtwg txawm ua tsis zoo los kuv yuav ua zoo npaum li kuv ua tau, koj
los ua zoo npaum li koj ua tau, neeg yeej yuav tsum tim xyeej, nyob
ntiajteb no yeej tsis muaj ib tug neeg twg tsis raug timxyeej, Tswv
Yesxus kiag los rau timxyeej, Tswv Sooblej kiag los raug timxyeej, kom
tus YTK thiab XZ paub li no es ua siab txias, hais tsis tau leejtwg
lawm ces yus mam ua tus qauv zoo xwb ces twb zoo lawm. YTK, tsis tau
om koj lees ib zaug tias cia pib ntawm koj tus kheej kiag li na..Kuv
twb nug koj ib zaug lawm laiv, xav pom koj teb kiag ib lo tias cia pib
ntawm koj ib tug ua ntej ua txoj zoo rau Hmoob. Yog koj tsis kam hais
ces kuv tsis muaj kev ciasiab rau koj lawm nawd..Yog koj twb ho tau
hais es kuv ho tsis nco pom los koj yuas dua rau kuv hnov seb..
X Z

On Apr 14, 7:51 am, Xavzoo <***@gmail.com> wrote:
Xavzoo,
Koj hais li hauv qab no tias...
.........................................................................YTK,
tsis tau
om koj lees ib zaug tias cia pib ntawm koj tus kheej kiag li na..Kuv
twb nug koj ib zaug lawm laiv, xav pom koj teb kiag ib lo tias cia pib
ntawm koj ib tug ua ntej ua txoj zoo rau Hmoob.
Cov lus no koj nug  kuv no koj hais yuam kev lawm, lo lus koj hais no
mas koj yuav tau hais mus nug rau lub koom tsi haum CWHP lawv qhab nab
cov neeg tuav lub luag hauj lwm rhawv hais mas thiaj yog ov, vim lawv
yog cov tsi haum xeeb nyiam lwg noj lwg haus, lawv yog tus rhawv lub
npe CWHP, lub npe no yog lub sawv cev Hmoob thoob ntuj ne, koj ho tsi
nug lawv es koj ho nug tus neeg dawb huv kom coj ua neeg zoo, hloov
siab no mas yuav ua cas hloov tau, rau qhov nws twb dawb huv lawm les.
Ua li kuv nug koj tias txoj zoo koj nug kuv saum ho yog dab tsi? Lub
ntsiab qhov tseeb ntawm txoj kev ua txoj zoo ua ntej ntawd yog yam twg
kiag pub kuv mloog thiab seb? Kuv xam tsi pom qhov kuv pib yuav pib li
cas koj yuav tau phua lub nkaub lub ntsiab rau kuv mas kuv thiaj paub.
.........................................................Yog koj tsis kam hais
ces kuv tsis muaj kev ciasiab rau koj lawm nawd..
Too much Freedom of Speech and press es yuav ua cas kom lwm tus cia
siab rau yus tau, txawm yog ib tus tsi cia siab rau ib tug lawm ne,
txhua tus twb tsi cia siab rau nyias tus kheej lawm, txhua tus twb
ntseeg tsi tau nws tus kheej lawm, es thiaj muaj muaj lus li YTK hais
los ntawd ces YTK thiaj tawm tau tuaj thws lawv cov cis qe uas lawv
twb puag ntev ntev lawm los tsi txawj dhaus, vim cov qe ua qe qauj tas
lawm ne, koj puas paub txog qhov kuv tham no, yog li mas koj thiab kuv
peb yuav tau muab dua ib cov qe tshiab uas nyuam qhuav nteg tau ntawd
rau lawv puag seb puas dhau xwb las, koj tsi cia siab rau tus neeg
hais lus li kuv tab sis koj ho cia siab rau cov neeg tuaj sib txeeb
sib ceg liab muag tswb tsuas yuav ua tus loj hauv koom tsi haum ntawd,
ntshe tsi yog lawm pob.
.....................................................................kom
tus YTK thiab XZ paub li no es ua siab txias,
Leej twg nim yuav kub txog tej li sib tham los no, qhov uas xij hais
ces txawm yog pab lawv txhawj tias hnov noog ya xwb tsi tau pom noog
los tsaws saum tsob txiv ces tsi txob maj muab rab hneev nta caws ntev
ntev tsam lawv rab hneev tuag duav lawm, ces thaum pom noog tiag tiag
ces tua na has rab xub poob ntawm ko taw xwb no.
Koj puas paub tias lub koom tsi haum twb tsi haum xeeb li ne, zoo li
tseem ua ib pab neeg li Chaofa niaj hnub khawb qos noj hnub xam hnub
xwb. Twb tsi npaj qoob loo noj 10 xyoo tom ntej li. Koj puas to taub
kuv cov lus no? Kuv hais koj tias peb tuaj nyob rooj teb no lawm los
peb tseem tsi haum ces peb tej dej num ua haiv mas yuav mus ib txoj
kev twg ces tseem thov nyiaj mus txoj kev ntawd, thaum mus los lawm
ces tsi npaj li los nyob li qub, lwm zaug yuav mus ces rov thov dua
xwb, sawv daws ua lub no tas li xwb ces yuav ua cas tau noj, tus neeg
tshaib plab khawb qos noj, thiab lawv txoj num haiv ces tsi txawv li
ntag.
Peb txhob rawm maj maj sib txeeb tus loj ua, leej twg ntse me ntsi ces
cia tus ntawd ua mus ib ntus ntev loo kom paub txoj num haiv zoo kom
kawg. Haum xeeb cov neeg kom nyob ua puab pawg, tso tshav plhuav rau
tsoom neeg tuaj koom yus muaj caij los nthuav tswv yim kev txhim kho,
hauv lub hauv paus kom ruaj khov tso, thaum ruaj cag lawm yuav txi
txiv rau yus tsoom Hmoob txhua tus tau de los noj, peb twb pib tsi tau
lub hauv paus li, tsob txiv nyuam qhuav hlav xwb twb tsi tau txi txiv
twb muab nplooj zaws lwg noj tag lawm es yuav ua cas muaj neeg los
koom tau yus no maj los. Yog leej twg nrog kuv tham ces yim tham yim
nthuav dav zuj zus tuaj, ces tej nroj tsuag pib do deb zuj zus tuaj,
ces yog yuav ua neeg ncaj ncees ces thaum uas peb pom ntuj do daim teb
do dug, tsi muaj dab tsi ntis tau li lawm ces thaum ntawd lau yuav ua
neeg zoo ncaj ncees tuaj ntag mas.
Thaum ncaj ncees lawm ces txoj kev dav fo mus tsi dawm taw lawm, leej
twg yuav ua yam twg los qab siab hlo, tso siab plhuav rau txhua tus
tub txib lawm ntag ces kuj mus ib ruam rau saum toj lawm no.
Es koj tseem kom kuv tsi txhob tuaj npaim npaim hauv no thiab no es
yuav ua cas peem tsheej mus rau txoj zoo thiab maj, yog koj twb pom
lub CWHP coj tau zoo kawg lawm tsi muaj chaw timxyeej li lawm ntag no
ces tab txawm muab koj los coj kiag los kuv tseem yog tus uas tsi tso
siab hlo li ntag laid, raws li koj tham koj cov ncauj lug mas koj yeej
txo los ua txoj zoo lawm no, tab sis kuv saib mas yog leej twg tuaj
lub koom haum koj nyiam zaj no ces tus ntawd yog tus los coj txoj zoo
li koj hais lawm ntag, hos yog leej twg tsi los koom lub koom haum koj
ntseeg ces tus ntawd txawm yog tus uas tsi tau coj txoj zoo li no. Yog
li ntawd ces kev ncaj ncees tseem tsi tau muaj txaus thiab, koj yuav
tau hloov sib thiab ov.
Peb yuav tau ua hais ncaj ncees li thaum ub Capt Ntxoov Neeb Thoj ua
hauj lwm rau Neohom, thaum Ntxoov Neeb tuaj mus sau nyiaj ntawm cov
Hmoob Thoj tas nrho thoob meskas teb no tau nyiaj $5000.00 dollars
nrog daim list nyiaj. Ntxoov Neeb Thoj nqa rov mus txog California,
coj cov nyiaj mus rau tom Neohom office, Ntxoov Neeb muab $3000.00 rau
Neohom xwb Ntxoov Neeb yuav $2000.00 dollars lawm, ces thaum Ntxoov
Neeb cev kiag daim list thiab $3000.00 nyiaj rau lawv ces lawv muab
saib xyuas kiag daim list ua cas daim list yog $5000.00 tab sis ua cas
ho tau cov nyiaj ntawm tes yog $3000.00 xwb nes, lawv nug kiag Ntxoov
Neeb Thoj tias ua cas daim list yog 5 txhiab nyiaj hos cov nyiaj yog 3
txhiab xwb, muaj 2 txhiab dua twg lawm? Ces Capt Ntxoov Neeb teb kiag
tias muaj 2 txhiab kuv noj lawm, no ces lawv hais tias tsi tau koj
yuav tsum muab los kom txwm, ces Capt Ntxoov Neeb Thoj thiaj teb kiag
tias txhob hais ntau ntau nej haj yam noj ntau, ces lawv cia li ua twb
ywm lawm xwb, seb sawvdaws puas ua ncaj hais ncaj li Ntxoov Neeb xwb
mas.
YTK