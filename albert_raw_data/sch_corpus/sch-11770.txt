HL,
ua tsaug rau koj cov zoo lus, hais rau koj paub.  peb cov kwv li no
mas tsi muaj Cav Dov li nawb.  tsua yog lub zog tsuag lawm xwb, vim
peb tseem create ib qhov division deb tshaj qub ntxiv rau peb lub
homphiaj thiab zeemmuag nyob tau ntawm peb haiv hmoob ntxiv lawm
xwb.
lubsiab hawj no, twb laus txaus lawm--twb hnov mob lub cev lawm
zujzus.  tsua yog tusiab me ntsi tias, ntshe yuav tag yus tiam no
ntxiv los ntshe yuav rub tsi tau hmoob los ua ke, txawm muaj personal
difference lawv ntawd yog individual xwb--tabsi thaum txog haiv lawm
yuav muaj Ib Tsob Hmoob no.
yog li ntawd, ziag no ces kuv yuav mus Rws Kwvtijhmoob--thiab mus nrog
nws haus kuv txiv ntxawm Naokhue cov cawv cub lawm xwb.  vim kuv twb
qaugzog hmoob tej community lawm---xav tias lawv yog cov coob cov tsi
paubtab thiab tsi paubqab paub haus no.  thaum pom rov pom li no thiab
ces ua ib siab ntshai hmoob li lawm xwb.
Kwvtijhmoob,
ua tsaug, kuv ces yeej kawg retired es los join koj lawm xwb.  yog
hnub twg Dr Chris Vang hos hlawv tau nws daim teb tshiab no los mam li
rov los tham txog haiv hmoob duas. seb koj puas nyob tsev lawm xwb,
yuav nce tuaj nci saib kwvtij pem koj zos tsi ntev no.
Born2beHmong

On Dec 17, 9:51Â am, Hmong-Lao <***@hotmail.com> wrote:
On Dec 17, 10:09 am, Hmong-Lao <***@hotmail.com> wrote:
Hmoob_lao,
Koj cov lus ntuag kuj yog zoo lawm, ntawm qhov kuv hais ntawd los kuj
yog hais rau sawv daws kawm thiab. qhov ua kuv twv nws tsis yog mas
vim nws thiab kuv tus kwv tij ntawd sau tus txwm ntawv muaj ib lub
saub mas nws thiaj sau li tus npawg MS32 sau,  yog li cas tej zaum
saib seb nws puas yog tus uas muaj ob lub xeem Hmoob ua ke xwb los
mas.
Yog tus ntawd mas kuv paub nws keeb kwm zoo heev. Hmoo_lao kuv ntseeg
tias koj yuav tsis paub kuv zoo.
MS32,
Koj hais kuv tias....
.YTK twb tsis paub kuv zoo lam tau lam hais li no, puas yog
neeg meej pem mas?
Qhov kuv tsis paub koj yeej yog li koj hais lawm mas, tab sis kuv ho
tsis yog hom neeg uas "leeb phav phuaj" es kawm ntawv nyob dawb
Vientiane xwb los cia li tau Lieutenant li koj thiab nej coob tus,
thaum koj kawm ntawv xyov tiav lawm los tsis tiav ces koj cia li los
ua hauj lwm Looj Ceeb  hoob kas 4 faib khoom rau thab ham, nej muaj
kev ua phav phuaj cia li muab koj nce qib mus ua Captain, dhau ntwd
mus ces twb tsis tau ib xyoo kev phav phuaj cia li rov muab koj nce
mus ua Major puas ncaj ncees ne, ces xyoo 1972 kev phav phuaj cia li
muab koj xa mus kawm rau school nais phas rau Fabkis teb, thaum teb
chaws tawg ces koj cia li nyob tim Fabkis lawm xwb, seb koj puas yog
tus ntawd xwb mas. koj tsis yog tus kuv hais ces kawg kuv rov twv yuam
kev dua lawm thiab xwb.
Luag tej lwm tus Hmoob mus nyob tom hav zoov sib tua muaj yeej muaj
swb tus tuag los tuag lawm tus seem nyob twb tsis tau xab dab tsis,
tsuas tau tib cov nyuag cas tis cas thus xwb. nej cov nyob dawb pw
tham hluas nkauj tom tsev looj ceeb xwb es tseem tau xab Major, li no
es ntuj thiaj muab nchuav tuaj nyob sib txig li no. Kawg kiag tias yus
twb tsis lees paub yus lub xeem Lauj "Lor" uas niam txiv yug tiag tiag
lawm ces yog meej pem dhau sab nraum lawm laus.
Koj puas yog tus uas ua hauj lwm rau Fuab Tais teb chaws no es yuav
kom cov Hmoob mus khaws kab poom muag coj mus ua teb chaws ne,  tus
npawg yog yuav piav kom tag Hmoob keeb kwm Looj Ceeb ces sawv daws lub
qe lub nkaub qes lo lub dawb daj tag huv tib si li lawm os. Kuv yog ib
tug uas mus ua zoj rau lub no, ua zoj rau lub tom li koj mas nyob tsis
tsheej chaw tias txoj kev twg yog txoj yus yuav taug li no mas, kuv
yuav tsis qhuas lawv cov mus txais medal tim nplog ib zaug li laus.
YTK

Cov kwv tij haiv, txhob chim chim siab rau blog, ua ntej yuav chim
siab. Peb yuav tsum do research tias yog vim licas luag thiaj tua yus
haiv neeg?  Nyob nyob luag tsis lam tua yus, vim muaj cause and effect.

icu,
Yog li ces koj txawm piav tej uas yog vim li cas luag thiaj tua yus
haiv neeg rau sawv daws mloog thiab, nws yog ib qho kev kawm rau sawv
daws cov uas tsis paub tau kawm, thiab koj tseem hais ntxiv tias....
Koj sob lus hais no mas tej zaum koj yuav paub zoo heev lawm yog li
koj yuav tau los piav me ntsis ntos txog lub ntsiab ntwm hauv paus
chiv keeb tias saib yog li cas Hmoob ho ua phem rau nplog liab tua
nplog liab?  Kuv los xav kawm lub tswv yim koj hais no coj los kaws
sau cia ua keeb kwm. Thiab xav paub lub ntsiab qhov tseeb ntawm koj
los lus uas hais tias "cause and effect" no, tias Hmoob tua nplog yog
li cas rau sawv daws mloog.  Thiab koj yuav tau tshab txais qhov uas
koj tias "> Peb yuav tsum do research tias yog vim li cas luag thiaj
tua yus haiv neeg" koj cov lus no muaj kuab heev mas koj yuav tau qhia
lub ntsiab qhov tseeb.
Kwv tij Hmoob sawv daws, kuv mloog los txog mas kuv yuav yog ib tus
neeg uas phem heev rau hauv SCH no lawm, tab sis yog leej twg xav paub
keeb kwm Hmoob lub neej nyob Looj Ceeb qhov tseeb ces yog tseeb li tej
kuv tham tham tas los lawm ntag, kuv tseem tham tsis ntxaws kom txhua
txhua, yog ham txhua mas tsis zoo yuav.
Raws li kuv nyeem Hmoob keeb kwm ntuj tuam tshoj kev noj nyob txhua
yam uas Hmoob sawv tua suav ntawd, tsis muaj ib kob rog uas yog Hmoob
lam cia li sawv tua suav ib zaug li. Qhov Hmoob tua suav txhua zaug
mas puav leej twb yog suav nam nrim tuaj txeeb Hmoob liaj ia teb chaws
tua Hmoob, hlawv Hmoob zej zos, Hmoob li txhij peeb zeej mus txeeb
Hmoob tej nrim dej nrim av rov los xwb. Hmoob yog ib cov neeg tsis
nyiam mus thab luag, tua luag li tus puav tau hais, Hmoob yog ib pab
neeg zoo heev, lwm hom neeg leej twg los twb xav los nrog Hmoob nyob,
ua Hmoob neeg hais Hmoob lus. Tus neeg siab zoo li Hmoob thiaj tsis
muaj liaj ia teb chaws nrog luag kav ua Hmoob tug, yog luag tuaj caum
tua Hmoob los Hmoob tsuas tiv thaiv rau poj niam me nyuam tau kev
khiav tawm mus rau lwm qhov chaw lawm xwb, ua ua li ntawd ces txog
kawg teb chaws los poob tag tsis muaj av nrog luag nyob.
Luag lwm hom neeg mas luag ua phem tua neeg, qhuab yuam caij tsuj neeg
ua ntej tso, txoj kev zoo li kho hais ua tom qab luag thiaj muaj liaj
ia teb chaws kav. Peb yuav tau xyaum txoj kev phem li luag ua rau yus
ua ntej tso, txoj kev zoo mam li kho tuaj tom qab li luag lwm haiv ua
rau peb thiab tsis nyob lig mas peb thiaj muaj Hnub yuav muaj taus teb
chaws nrog luag nyob tswj kav Hmoob kheej. Yog peb Hmoob tsis muaj lub
kuv hais tag los no ces Hmoob txhob tos tias ua zoo zoo rau luag es
luag yuav saib yus rau nqi no, qhov li hais no mas txhob tos tsis muaj
hnub kiag.
Peb twb pom Hu Chi Min tsim Fab Kis thaum Hu lawv yeej teb chaws li
cas, thau lawv yeej meskas thiab lawv ntes cov meskas coj mus tsim li
cas, nyablaj ua taus neeg phem rau luag lwm haiv neeg uas tuaj caij
tsuj nws haiv neeg, txog kawg cov neeg uas raug nyablaj tau muab tsim
txom ntawd rov qab tuaj pab nyablaj txhim kho lawv lub teb chaws dua,
ne tej no txawm yog qhov uas nyablaj ua taus txiv tias yog neeg, luag
thiaj ntshai thiaj saib taus nyablaj. Koj tsim txom kuv ib zaug los
kuv mam pauj tsim txom koj ib zaug thiab ces txog kawg li sib hais
zoo, pab txhim kho teb chaws rau yus tus yeeb ncua. QHov no yog txoj
kev txawj ua ib haiv neeg, kom sib phim thiaj nyob tau ua ke koom ib
lub ntiaj teb.
Hmoob lub tswv yim ua zoo li Dr. Pao thiab Dr. Yang Dao lawv ua no
Hmoob twb ua cis fij ci tom xyov pes tsawg txhiab pua xyoo pua zaug
dhau los lawm twb tsis tau dab tsi los tuav ntawm Hmoob tes, keeb kwm
hais tseg nyob qhov twg? qhov Hmoob ua zoo es tau naj? Tsis muaj leej
twg nrhiav tau keeb kwm khaws tseg qhov Hmoob ua zoo es tau qab hau
rau Hmoob. Niaj hnub no Hmoob txoj Hmoov los txog Hmoob thiaj raug
nplog muab Hmoob tsim txom, tua poj niam me nyuam Hmoob tuag ua pawg
ua lug, tso tshuaj lom Hmoob qhov muag dig tas, tus raug mob li cas
los muaj txhua, Hmoob txoj cai ntug ntoob luaj lub hauv roob ho tsis
ua tsis muab mus hais, tseem rov cem yus cov Hmoob tias yog Hmoob
phem, txawm yog ntse li Hmoob es Hmoob lub kee tiam thiaj raug ua luag
qhev tag mus tsis muaj Hnub xaus, zoo li ntawd es Hmoob muaj tus zoo
txiv neej yawg twb ntse tsim nyog ua tau tus pab thas pab theb lawm
los tseem tau ua tej nyuag loo rau tus ub tus no xwb los twb qhuas
qhuas li nej qhuas lawv cov uas tau medal nplog liab ntawd ntag mas.
Thiab Hmoob qhuas tias nplog mas nim muab nom rau Hmoob ntau, ua cas
ho tsis yog Hmoob qhuas tias Hmoob mas nim muab nom rau nplog ntau no
nav. Saib Hmoob Yeem Lo Lus Twg xwb laus.
Thaum tus nab tseem nyob ntawd ces yuav nrhiav pas ntau ces txawm
nrhiav sai sai los ntaus ov, tsis txhob tos cia thaum nab twb dua toj
lawm mam nrhiav pas, los yog tos tos nrhiav tau pas ces nab twb dua
toj lawm, ces hais los tsis sawv ua los tsis mus, Hais rau Hmoob paub
tias txoj cai ua kom tsheej haiv neeg muaj teb chaws ces yog zoo li
nplog tsim tua Hmoob li niaj Hnub No Ntag, yog Hmoob tsis ua zaum no
uas yog Hmoob muaj txoj cai ua ces, Hmoob txhob tos lwm tiam lawm yuav
tsis zoo li qub lawm mog.
YTK

Kuv xav tias tej zaum Born2beMhong <***@yahoo.com> kuv
hais yog lawm thiab los muaj. Tej zaum lawv yuav muaj lub tswv yim tib
yam li VP yuav rov qab mus nrog blog kho lub tebchaws kom vammeej xwb.
Qhov lawv tau txhais medals mas vim lawv tsis muaj txim. VP muaj txim
tim blog, yog luag thiaj tsis  txhais VP rov qab, yog li lawv raug caw
mus los zoo lawm muaj txhua xeem nyob hauv lawv 5-6 tus no kuj ua rau
txhua xeem zoo siab thiab yog yuav hais xeem xwb. Yog hais haiv ces
leej twg los yeej yog peb kwvtij lawm. Pab lawv zoo siab, mamli nug
qhov tseeg, tsis txhob lam liam thiab chim raug luag. Nco ntsoov tias
blog hloov ntau heev lawm. Luag muaj 900 tus tus tuaj mus kawm ntawv
nyob rau Australia tau 20 years los lawm. Nej mamli ntsia tias luag
muaj tub kawm ntawv tiav qib siab coob heev lawm. Lub tebchaws
Australia kiag xwb luag twb muaj 900 awardees.
http://www.lao-australianscholarships.com/index.php?option=com_content&view=article&id=4&Itemid=10
Luag tuaj kawm nyob rau tebchaws democracy, tsis yog mus kawm nyob
suav, nyablaj xwb. Yog li kev hloov ntawd cov tub ntxhais hluas blog
coj txawv li yas thaum lawv nyuam qhuav los txeeb tau tebchaws blog
lawm. Nej tsis ua research yog li kuv thiajli muab rau nej saib tias
Lao students mus kawm txawv tebchaws coob heev. Tsuas yog cov blog
nyob nrog peb thiajli niaj hnub vwm, hau dej caw xwb. Txhob xav tias
peb cov tim no ntse heev, kuv mus blog 5 zaug lawm, luag ntse heev
lawm mog peb haiv. Degree luag tej me nyuam muaj, tebchaws yog luag
li, nej tseem xav tias peb ntse heev, tabsis tsis yog kiag li.Thiab
hloov heev lawm. Mamli cia saib cov tub blog kawm tiav txawv tebchaws
no yuav hloov sai los hloov qeeb thiab yuav tsis hloov peb mamli ntsia
mus ntxiv. Txawv lawm yuav hloov mus licas los yog tebchaws blog, tsis
yog peb li tebchaws. peb tebchaws yog Meskasteb. Luag muaj
scholarships rau luag tej me nyuam mus kawm coob kawg nkaus. Tabsis
peb hajyam muaj tshaj vim peb tuaj poob rau fuabtaisteb, yuav tau luag
tus ntxhais ntxawm los ua luag vauv lawm thiab. Leej twg pab peb tej
me nyuam koj paub tias kev kawm ntawv is an opportutnity rawsli ib tug
Asian Indian hais rau kuv tias, "You know this country (US) is an
opportunity.  Tsuas yog peb tseem vwm them hluas nkauj hmoob tim blog,
peb tseem vwm mus casino, peb tseem vwj tham luag tej pojniam, luag
tej txiv, peb tseem vwj txoj kev ua tebchaws, muab tebchaws, peb tseem
vwm txog txoj kev tua nas, tua mov lwj, nuv ntses, mus bar xyuas niam
ntiav liab qab, mus party. Yog li cia me tub hmoob ua laib tag tsis
muaj leej twg care. Cov tub poob qab, peb cov ntxhais tsis kam yuav
tub hmoob los ua txiv vim tub hmoob vwm txog play game on Internet,
"Warcraft." Peb ruam heev, ruam heev, lam tuaj txog ntuj vammeej, peb
tseem nyob lub ntuj qub qab 200 xyoo tas los lawm.
Blog zoo heev, yog vim licas kuv hais lino, nej yuav tias kuv yog ib
tug li lawv 5-6 tus no thiab?  Tabsis nco ntsoov tias peb cov me nyuam
Hmoob tau scholarships kawm rau National University of Laos (Dongdok),
Soupha Nouvong Unversity nyob Luang Prabang coob heev,. Dongdok muaj
li 300-500 tus, feem ntau yog nom tswv blog them lawv cov tuition and
related expenses tag huv huv, ib feem peb cov tim no pab nyiaj mus rau
lawv kawm. Me nyuam Hmoob blog tau mus kawm nyob Japan, Europian
countries, China, Thailand,and Vietname coob heev. Yog li yam blog pab
peb cov me nyuam Hmoob tim ub thiab. Kuv xav tias peb tsis neeg blog,
peb yog Hmoob los lawv yeej pub rau yus cov kawm ntau heev lawm. Tsim
nyog yuav ua tsaug thiab txaus siab. Nej tsis ua research nej tsis
paub, tabsis kuv paub li 50 tus tub Hmoob kawm nyob rau ob lub
universities li kuv thias thiab cov kawm nyob lwm tebchaws coob heev.
Yog leej twg xav paub tias kuv hais puas muaj tseeb. Mamli thov lawv
permission, yog lawv kawm mamli qhia nej rau lawv los tau. Tabsis nco
ntsoov tsis txhob tsim teeb meem rau peb cov  me nyuam tub ntxhais
hmoob kawm ntawv tim ub kom lawv nyob tsis tau, raug teeb meem li cov
nyob hav zoo, yog nej hmoob rawsli haiv tiag.

Yog vim licas nej yuav chim thiab ntxub blog ualuajli, yav tas ces cia
tas mus, niam no yog niam no. Cov tsis xav khiav tuaj vim yog liab
txiav liab txim. Koj, kuv thiab lwm tus twb txiav txim tias yuav tsum
khiav tawm txawv tebchaws. Yog cov havzoo xav khiav tuaj yeej tuaj tau
lub sijhawm tseem khiav tau thiab thaum VP khiav ya helicopter
loojceeb mus rau thaibteb hnub May 14, 1975. Twb tsis muaj neeg txwv,
tsis pub yus khiav. Nco ntsoov tias yog peb tseem tsis tau khiav,
thiab peb tsis ua rog nrog Meskas ces peb tseem nyob pem roob. Blog
los tseem ruam thiab. Vim muaj communist, democracy, xwsli yog VP
thiab Kaisone nkawv ob leeg, peb Hmoob thiab blog thiaj muaj kev
vammeej zooli no thiab peb thiajli tau tuaj rau lub tebchaws vammeej
no.
Tebchaws Meskas, tsis hais thaum ub, tamsis no, leej twg los yeej xav
khiav tuaj nyob rau Meskas, tsuas muaj hmoo li peb vim muaj VP, nej
twb hais, VP kiag los twb hais tias vim muaj VP peb haiv thiaj muaj
kev kawm tiav qib siab, thiab tau lub neej zoo ua, thiajj txawj ntse,
muaj vajtsev zoo, muaj tsheb tshiab nrog luag tsa. Tej no tsis yog peb
niaj hnub hais los? VP twb hais thiab claimed tias, vim muaj nws no
ne?
Pab muaj hmoob heev nyob rau tim no, yog tsis tsob rog no ces hmoob
tseem niaj hnub zoo li cov tseem nyob pem roob, niaj hnub mus ua teb
xwb. Kuv xav mas qhov luag tua yus cov hav zoov los vim lawv tsis
khiav thiab muaj neeg hais lus zoo lawv siab lawm tias yuav muaj
tebchaws xwb xwb li. Kuv tsis ciasiab ua nom, vim yog yuav tau nom ces
thaum koj, kuv, thiab lwm tus nyob loojceeb yeej tau nom lawm os peb
haiv??
Hmoob xaiv xeem, cai tus kem, muab tus txheeb yog yus xeem los ua nom,
twb coob twg yeej, tsis hais haujlwm, kawm ntawv, ua plaub ntug tib
yam nkaus. Yog li hmoob lub neej sib rhuav, thiab sib cai phem heev,
tseem niaj hnub ua los txog hnub no, hmo no thiab. Hmoob tseem tsis
tau tseg txoj kev yuav kwv tij yus xeem ua tus coj, ua tus noj, tsis
hais xeem twg ua, xeem twg coj los zoo tibyam nkaus. Hmoob txom  nyem
tsis tau txaus kiag. Hais txog luag ua rau yus mas mobsiab npaum li
ub, li no, tabsis rov qab los txog kiag hauv yus haiv tsis nco qab
lawm lauv, ciali rov los tuaj yus xeem, cai kiag lwm xeem, ntxuv kiag
lwm xeem. Puas yog ruam ????
Tej no yog kuv hu ua ruam li ruam no nas hmoob? Nej tseem tsis ntse,
tseem tsis tau tsim, tseem live a life underground. Keep digging the
hole depper and depper and cannot find our way out of that hole!!!!
Kuv pom thiab hnov cov hluas hloov me me txog lub xeem, muab xeem ua
kwvtij cai lwm xeem. Tabsis peb cov laus tseem niaj hnub qhia lawv
tias luag xeem tsis yog yus kwvtij. Tej no yog kev ruam thiab qhia
qhov ruam rau haiv cov hluas tiam no.
Puas tusiab, tusiab li tusiab......

Tus neeg twg nrhiav tua cov neeg zoo li kuv no povtseg ces hmoob tuag
10 tiam tseem yuav ruam, yuav ciaj qhev vim tus pab haiv, tus tsis noj
haiv, thiab tus yuav cawm haiv tua tus ntawd ces hmoob hmoo tag, thaum
hmoob sib tua tim ub, thiab pem suav, tebchaw dej dag. Twg hlub haiv,
cawm cov neeg kho haiv, qhia kom haiv ras yog neeg hlub haiv. Cov neeg
nrhiav tua cov cawm haiv ces yog xav kom hmoob ruam thiab tau ua liaj
noj nraum hmoob nraub qaum.

Nej tej tswv yim kho hmoob pab hmoob tas lino lawm xwb los, tsuas hnov
nej tas kev ciasiab lawm xwb!!!!!!

icu,
hais txog 18 xeem mas, koj txhob npau suav txog...vim muaj xeem coob
yim tsi sibhaum.  yog koj yuav tos kommuaj Scholarship los pueb cov
Hmoob Student nyob teb chaw America no mas.  yuav tsum yog peb cov
qhabnab no, ib leej twg muaj nyiaj dhau hwv lawm es nws ua kiag nws
tus kheej xwb mas thiaj li yuav pom.  ntshe koj tsi tau mus koom hmoob
tej Koomtsihaum, koj tsi pom tias 18 lub xeem muaj 18 lub tswv8.  10
Doctors, muaj 10 lub tswv8...ib leeg tsi yuav thiab ntshaws li ib
leeg.  hnubua koj rov hnov txog thaum kawg, ces tej nyiaj koj tham no
ploj tag thiab koj rov Tusiab npaum nkaus li koj tusiab rau niaj hnub
no.
vim lawv twb tsi muaj lub zeemmuag zoo, lawv twb tsi muaj qhov
resolution thiab compromise kom los ua 1 lub 30 xwb--kom yus "Haiv"
thiaj li muaj lub ntsej lub muag.  yog koj muab lawv tej tswv8 thiab
tswv9 no coj los xav xwb ces twb tusiab lawm tsi txawj tag.
yog li ntawd, koj txhob tos lawv qhov me Scholarship nawb mog, tej no
ces ntshe koj tsi paub Politic talk--kom neeg lawm vwm upfront xwb.
Nothing can be delivered at the end...ces koj yuav rov nrog kuv tusiab
ces koj yuav ua ib siab mus pw zoo zoo es tsi noog txog Hmoob ib zaug
ntxiv lawm.
Born2beHmong

PY icu,
Ua tsaug rau koj cov informationt thiab rau koj cov lus.
HL

Nyob zoo Dr. Pao Thao, and others
Zoosiab koj hais tau, koj noj taus. Tsim nyog muaj ib tus haiv zooli
koj nrog peb haiv nyob. Kawm tiav qib siab, hais tias muaj peevxwm kuv
thov qhuas koj thiab txhawb nqa koj lub homphiaj zaim muag. Txhua yam
koj hais muab tseeb. Tsuas muaj tej pab xeem, tej pawg neeg thiaj
rhuav peb haiv cov new leaders li nej 6 leej. Thov kom nej tsuas ntsib
kev noj qab nyob zoo raws lub xyoo tshiab. Kuv tsis muaj qhov yuav
thuam nej ib tus li. Tsuas muaj yuav txhawb xwb. Yog leej twg pom
thiab muaj peevxwm, yeej meem ua. Peb ib cov tsuas ntshai cov cem
thiab ruam luag tabsis tsis muaj evidence, proof or reference to
support their statements.
Have a very late, "Merry Christmas and happy New Year!"
Me nyuab hmoob Meskas