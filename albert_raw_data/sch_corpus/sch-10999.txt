Nej sim saib qhov family tree rau LyFoung nov seb puas raug?
http://www.hmonggenealogy.com/descend.php?personID=I2352&tree=hmoob
Yog leej twg muaj question no los post tau thiab.
Chao

Charles,
Saib puab cov family tree nuav muaj qaab haus dlaab tsi maj, koj xaav
kuas peb saib moog rua feem twg, rua kuv tug laug nuav tes saib los
yeej tsis pum dlaab tsi le tsuas pum puab cov family member npe xwb
es.

Hmong Genealogy tsuas yog tshawb txog hais tias cov caj ceg ntawm tej
tsev neeg yog los ncau li cas los mus txog rau tam sim no xwb. Tsis
yog los mus txiav txim rau ib yam dab tsi.
Qhov tseem ceeb thiab tsis tseem ceeb ntawd nyob ntawm tus tib neeg
xwb. Tus nws saib qhov no tsis tseem ceeb ces kuj tsis tseem ceeb rau
nws. Tus uas nws saib pom tias muaj nuj nqis rau nws ces nws kuj tseem
ceeb rau nws.
Hais txog qhov ua "bad thing" thiab "good thing" ntawd nyob tawm tus
neeg ntsia xwb. Tab sis Hmong Genealogy yuav tsis los mus tshawb txog
tias leej twg phem leej twg zoo, qhov ntawd yuav yog lwm leej lwm tus
tes hauj lwm.
Ua tsaug rau neb ob tug uas los saib thiab nug txog qhov no.

Chao,
Kuv tsis paub tias koj yog leej twg, tabsis, kuv saib mas yam li lawv
teev txog cov muaj koob muaj npe xwb, tshuav cov tsis muaj koob muaj
npe ne, dua twg tag lawm?
Nkauj Cua nyob rau txheej twg naj?
TseemYeej.

Cov muaj koob muaj npe ntawd muaj nyob hauv vim rau qhov lawv yog cov
uas neeg paub coob thiab nrhiav tau yooj yim. Cov tsis muaj koob npe
nrov yog cov uas nrhiav nyuaj vim tsis muaj leej twg paub thiab tsis
muaj neeg piav txog lawv. Hmong Genealogy yeej qhib rau txhua leej
txhua tus los mus sau thiab ntxiv cov npe neeg rau raws li qhov ua
nyias paub nyias. Txawm tus uas tsis muaj koob npe nto moo lug los kuv
yeej xav kom peb khaws nws lub npe thiab tus duab tseg tib si ua puav
pheej rau nws tej xeeb leej xeeb ntxwv uas tseem yuav tshwm sim yav
pem suab.
Feem ntau ntawm cov npe neeg uas muaj nyob rau Hmong Genealogy yog kuv
ua tus muab tso rau hauv, tab sis cov uas tshawb taug cov keeb kwm mas
muaj ntau tus uas kuv tsis tso lawv cov npe, tab sis yuav tsum mus
saib qhov "sources" mas thiaj li pom lawv cov npe. Lawv yog cov uas
siv yog tshawb nrhiav. Kuv tsuas tsim lub chaw khaws tseg thiab tso
tawm rau menyuam Hmoob sawv daws tau pom xwb.