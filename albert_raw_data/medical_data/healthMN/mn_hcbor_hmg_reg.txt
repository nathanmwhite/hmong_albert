 Hmong Lub Kaum Ob Hlis Ntuj 2013 Minnesota Tus Cai Tswj Txoj Kev Tu Neeg Nyob Hauv Vaj Hauv Tsev RAWS LI MINNESOTA COV CAI , SEEM 144 A . 44 . COV CAI NO YOG HAIS TXOG COV NEEG UAS TAU KEV PAB TU NEEG HAUV VAJ HAUV TSEV LOS NTAWM COV CHAW MUAB KEV PAB TU NEEG HAUV VAJ HAUV TSEV UAS MUAJ NTAWV TSO CAI . Cov Lus Qhia Txog Txoj Cai Ib tug neeg uas tau cov kev pab tu nyob hauv vaj hauv tsev muaj cov cai no : 1 . Muaj cai tau txais cov ntaub ntawv sau qhia txog cov cai ua ntej txais cov kev pab , nrog rau qhov seb yuav ua li cas yog tias lawv tau ua hla cov cai . 2 . Muaj cai tau kev tu xyuas thiab cov kev pab raws li tej ntaub ntawv tau npaj tseg ua ntej , thiab raws li cov qauv kho mob los sis kev tu xyuas , koom tes rau hauv kev tsim , kho , thiab soj ntsuam lub hom phiaj kho mob thiab cov kev pab . 3 . Muaj cai paub ua ntej txais cov kev pab txog hom kev pab yuav muab thiab leej twg yog tus yuav muab txoj kev pab , yuav tuaj muab kev pab pes tsawg zaus , lwm cov kev xaiv uas muaj hais txog kev tu neeg hauv tsev , thiab qhov uas tej zaum yuav tshwm sim yog tsis kam txais cov kev pab no . 4 . Muaj cai kom paub ua ntej txog cov kev hloov uas tus neeg muab kev pab xav kom muaj hauv lub hom phiaj muab kev pab thiab koom tes rau hauv cov kev txiav txim txog cov kev hloov lub hom phiaj muab kev pab . 5 . Muaj cai tsis kam txais cov kev pab los sis kev kho mob . 6 . Muaj cai paub , ua ntej txais cov kev pab los sis lub sij hawm thaum tuaj xyuas thawj zaug , txog seb tus neeg muab kev pab tu neeg hauv vaj hauv tsev muaj peev xwm muab tau cov kev pab zoo li cas . 7 . Muaj cai paub ua ntej pib muab cov kev pab seb tus neeg muab kev tu neeg kom yuav them pes tsawg rau cov kev pab ; seb qhov kev tuav pov hwm kho mob , cov kev pab pej xeem , los sis lwm yam kev pab , yog paub , yuav them pes tsawg ; thiab seb tus neeg tau kev pab ntawd yuav tau them pes tsawg . 8 . Muaj cai paub tias tej zaum muaj lwm cov kev pab hauv lub zej zos , nrog rau lwm cov kev pab tu neeg hauv vaj hauv tsev thiab lwm cov chaw muab kev , thiab paub seb yuav mus nrhiav cov lus qhia txog cov kev pab no qhov twg . 9 . Muaj cai xaiv cov neeg muab kev pab thiab hloov cov neeg muab kev pab ywj siab tom qab tau muab cov kev pab lawm , tsuav kom tseem nyob li hauv kev tuav pov hwm kho mob , kev tuav pov hwm kho mob mus ntev , kev pab them nqi kho mob ( medical assistance ) , los sis lwm cov kev pab them nqi kho mob .   Hmong Lub Kaum Ob Hlis Ntuj 2013 10 . Muaj cai txwv tsis pub leej twg paub txog cov ntaub ntawv txog tus kheej , nyiaj txiag , thiab kev kho mob thiab qhia txog qhov chaw muab kev pab cov cai thiab txheej txheem hais txog kev qhia tawm cov ntaub ntawv no . 11 . Muaj cai tau cov ntaub ntawv thiab cov lus qhia txog tus kheej uas sau rau hauv cov ntaub ntawv raws li cov seem 144 . 291 txog 144 . 298 . 12 . Muaj cai tau kev pab los ntawm cov neeg uas muaj kev kawm tiav thiab txawj ua lawv txoj hauj lwm . 13 . Muaj cai kom saib rau nqi thiab muaj kev cam hwm , thiab kom saib taus tus neeg mob cov khoom . 14 . Muaj cai kom tsis txhob muaj neeg tsim txom lub cev thiab hais lus cem , tsis saib xyuas , nyiag nyiaj , thiab tag nrho cov kev tsim txom uas muaj nyob rau hauv Tsab Cai Tiv Thaiv Cov Neeg Laus Uas Lawv Pab Tsis Tau Lawv Tus Kheej ( Vulnerable Adults Act ) thiab Tsab Cai Txog Kev Tsim Txom Cov Me Nyuam Yaus ( Maltreatment of Minors Act ) . 15 . Muaj cai paub , ua ntej uas tsim nyog txog cov kev hloov hauv cov kev pab los sis cov nqi . 16 . Muaj cai paub tias yog vim li cas tus neeg muab kev pab ho txiav cov kev pab . 17 . Muaj cai yam tsawg kaum hnub ua ntej yuav txiav kev pab los ntawm tus neeg muab kev pab , tshwj tsis yog tias : ( i ) Tus neeg tau kev pab koom tes rau hauv tej yam kev coj xeeb ceem uas hloov cov nqe lus hauv lub hom phiaj muab kev pab nrog rau tus neeg muab kev pab tu neeg hauv vaj hauv tsev ; ( ii ) Tus neeg tau kev pab , tus neeg uas nyob nrog tus neeg tau kev pab , los sis lwm cov neeg tsim ib qho chaw ua hauj lwm uas muaj kev tsim txom los sis tsis nyab xeeb rau tus neeg uas muab kev pab tu neeg nyob hauv vaj hauv tsev ; los sis ( iii ) Ib qho xwm txheej ceev los sis ib qho kev hloov loj hauv tus neeg tau kev pab tus mob uas yuav tau muab kev pab ntau tshaj qhov uas nyob hauv lub hom phiaj muab kev pab tam sim no thiab tus neeg muab kev pab tu neeg hauv vaj hauv tsev yuav muab tsis tau cov kev pab kom nyab xeeb . 18 . Muaj cai pauv mus rau lwm qhov chaw thaum uas yuav muaj kev hloov hauv tus neeg muab kev pab cov kev pab . 19 . Muaj cai hais txog kev tsis txaus siab txog cov kev pab uas tau muab , los sis tsis muab , thiab qhov tsis muaj kev saib rau nqi los sis kev hwm tus neeg tau kev pab los sis tus neeg tau kev pab cov khoom . 20 . Muaj cai paub seb yuav hu tau rau ib tug neeg uas muaj feem nrog rau qhov chaw muab kev pab tu neeg hauv vaj hauv tsev uas muaj txoj dej num los saib xyuas cov teeb meem thiab kom qhov chaw muab kev pab tu neeg hauv vaj hauv tse tshawb fawb thiab sim daws qhov kev tsis txaus siab .   Hmong Lub Kaum Ob Hlis Ntuj 2013 21 . Muaj cai paub xeev los sis lub nras lub koom haum lub npe thiab qhov chaw nyob uas yuav hu tau mus muab cov lus qhia ntxiv los sis kev pab . 22 . Muaj cai siv cov cai no rau tus kheej , los sis kom tus neeg tau kev pab tus neeg sawv cev los sis ib tug neeg sawv cev tus neeg tau kev pab , yam uas tsis muaj kev ua pauj rau .   201-4201 los sis 1-800-369-7994 Tus Xov Tooj Xa Ntawv : ( 651 ) 281-9796 Website : http://www.website.net/omhdd/ email@website.gov Qhov Chaw Nyob Xa Ntawv : 121 7th Place East Suite 420 Metro Square Building St . Paul , Minnesota 55101-2117   Lub Kaum Ob Hlis Ntuj 201 3 Siv rau kev qhia xwb thiab tsis tas yuav muaj nyob hauv Tus Cai Tswj Txoj Kev Tu Neeg Hauv Vaj Hauv Tsev cov ntawv : MN Cov Cai , seem 144 A . 44 Txheej me 2 . Kev txhais thiab tswj cov cai . Cov cai no yog tsim los pab cov tib neeg uas tau txais kev pab tu neeg hauv vaj hauv tsev . Tag nrho cov cahw muab kev pab tu neeg hauv vaj hauv tsev , nrog rau cov uas muaj kev zam hauv seem 144 A . 471 , yuav tsum tau ua raws li seem no . Tus commissioner yuav tswj xyuas seem no thiab qhov yuav tsum tau muaj txog tus cai tswj xyuas kev tu neeg hauv vaj hauv tsev ntawm cov neeg muab kev pab tu neeg hauv vaj hauv tsev uas muaj kev zam los ntawm qhov muaj ntawv tso cai tib yam nkaus li cov uas muaj ntawv tso cai . Ib tug neeg muab kev pab tu neeg hauv vaj hauv tsev yuav thov tsis tau los sis kom tus neeg tau kev pab tso tseg cov cai no mas thiaj li tau txais cov kev pab . Cov lus qhia txog txoj cai no mas tsis hloov los sis tshem tawm lwm cov cai thiab cov kev ywj pheej uas tej zaum tshwm sim hais txog cov neeg uas tau txais kev pab tu neeg hauv vaj hauv tsev , cov neeg uas tau cov kev pab tu neeg hauv vaj hauv tsev , los sis cov neeg muab kev pab uas muaj ntawv tso cai hauv cov seem 144 A . 43 txog 144 A . 482 . 