 TUBERCULOSIS ( TB ) PR EVENTION AND CONTROL PROGRAM Tshuaj Kho Mob rau Kab Mob Ntsws ( Latent Tuberculosis [TB] ) Rifampin Koj cov kev kuaj qhia tau tias koj mob latent TB los sis LTBI . Nws txhais tau tias muaj cov me nyuam kab mob TB me me hauv koj lub cev thiab kuj ua tau rau koj muaj mob . Cov me nyuam kab mob TB me me no tsis ua rau koj mob thiab tsis kis tau rau lwm tus . Nws zoo li cov me nyuam kab mob TB me me tsuag zog lawm . Yog tias cov me nyuam kab mob TB me me sawv , lawv ua tau rau koj muaj mob nkeeg . Yam no hu tias kab mob active TB ( kab mob TB ciaj ) . Koj yuav kis TB tau rau lwm tus neeg yog tias koj mob active TB . Kuv yuav ua li cas thiaj li thiv tha iv tau tus kab mob active TB ? Koj siv tau cov tshuaj pab kom txhob tau tus kab mob active TB . Rifampin yog ib yam tshuaj yeej siv siv los mus pab kho LTBI Nws tua cov kab mob TB uas taug zog lawm ua ntej lawv ua rau koj muaj mob . Nws kuj yuav siv ntau lub hli rau yam tshuaj kom tua tau cov me nyuam kab mob TB me me vim tias lawv muaj zog . Noj koj yam tshuaj Rifampin tuab npws thiab ntev npaum li koj tus kws kho mob los sis nurse qhia koj . Noj koj yam tshuaj Rifampin tsis nrog zaub mov mas zootshaj . Yog tsis tshua haum koj plab , koj noj me ntsis zaub mov nrog Rimfampin los tau los sis sim noj rau thaum txog caij pw . Vim li cas kuv yuav tsum noj tshuaj yog tias kuv twb tsishnov mob ? Cov me nyuam kab mob TB tseem tsaug zogyuav tua tau yooj yim dua ua ntej lawv tsim thiab ua koj muaj mob . Yog tias kuv tsis noj tshuaj ne ? Yog koj tsis noj Rifampin , ncua ntau hnub , los sis tsum tsis noj tshuaj ua ntej koj tus kws kho mob los sis nurse hais kom tsum , koj kuj yuav mob tau tus kab mob active TB . Nws tseem ceeb yuav tsum tua cov me nyuam kab mob TB me me kom koj thiab koj tsev neeg thiaj tsuas muaj noj qab nyob zoo . Yog tias kuv twb tau txhaj koob BCG lawm ne ? BCG tiv thaiv me nyuam yaus kom txhob raug tej hom TB uas mob hnyav tiamsis tsuas kav ob peb xyoo xwb . Nws tiv thaiv tsis tau LTBI los sis kab mob active TB . Yog koj twb tau txhaj koob BCG , los koj yuav tsum noj tshuaj rau LTBI kom tiv thaiv koj tus kheej thiab lwm tus . Yog tias kuv muas tsis tau Rimfampin ne ? Nug koj tus kws kho mob los sis nurse hais txog tau tshuaj TB pub dawb los ntawm Minnesota Department of Health Tuberculosis Program .  TREATMENT FOR LATENT TUBERCULOSIS ( TB ) INFECTION : RIFAMPIN- Yog tias kuv tsiv mus deb ne ? Qhia koj tus kws kho mob los sis nurse ua ntej koj tsiv mus nyob lwm lub xeev los sis nroog . Lawv yuav pab kom koj tau koj cov tshuaj rau TB mus ntxiv tom qab koj tsiv . Kuv yuav tsum paub dabtsi txog cov tshuaj rau LTBI ? Tsis txhob haus beer , wine , los sis cawv , kom txog rau thaum koj tiav koj kev kho mob rau LTBI . Haus dej cawv thaum tseem noj tshuaj rau LTBI ua mob tau rau koj daim siab . Qhi a rau koj tus kws kho mob txog lwm yam tshuaj koj noj . Siv tej yam tiv thaiv , li hnab looj txij neej chaw xis ( condoms ) , pab rau kom cev tsis txhob xeeb tau tub . Rifampin ua tau rau tej yam tshuaj tiv thaiv kom txhob muaj me nyuam tsis tshua ua haujlwm zoo . Hu rau koj tus kws kho mob los sis nurse tam sid yog koj cev xeeb tub lawm . Tib neeg feem coob noj cov Rifampin tsis muaj teeb meem . Ib txhia neeg kuj muaj teeb meem , xws li : Ua kub ua no ntau tshaj li peb hnub Tsis qab los noj mov los sis nkees nkees Tsis haum plab los sis ntuav ntuav Mob lub plab Tso cov zis dub nyos ( xim li tshuaj yej los sis coffee ) Tawv nqaij daj los sis daj rau lub qhov muag Nqaij tawv xoo pob los sis khaus khaus Loog los sis caws yaum tes los sis taw Yog koj muaj ib yam teeb meem no : 1 . Tsum txhob noj koj li tshuaj . 2 . Hu koj tus kws kho mob los sis nurse tam sid . Tsis txhob tos koj lub sijhawm uas tau teem cia . Nco ntsoov noj koj cov tshuaj rau TB . Yog koj ncua ntau hnub , cov tshuaj tejzaum yuav tsis ua haujlwm . Nov yog tej yam yuav pab rau koj nco : Muab koj yam tshuaj Rifampin tso rau ib qho chaw koj yuav pom . Noj koj yam tshuaj Rifampin tib lub sijhawm txhua hnub . Piv xam li , tom qab koj txhuam hniav tas los sis ua ntej koj mus pw . Thov ib tug neeg kom nco hais koj . Kos koj daim ntawv qhia hnub ( calendar ) tom qab koj noj koj yam tshuaj cov Rifampin . Sau ib qho kom nco los sis caws cia rau hauv koj lub xovtooj ntawm tes ( cell phone ) . Siv ib lub taub rau ntsiav tshuaj kom nco noj . Yog koj ncua ntau hnub , muab sau cia es koj thiaj li qhia tau rau koj tus kws kho mob los sis nurse rau koj lub sijhawm teem tau cia tom ntej no . Mus txhua lub sijhawm teem rau koj mus kuaj kho mob . Koj tus kws kho mob los sis nurse yuav pab xyuas kom koj kev kho mob mus tau zoo . Kuv lub sijhawm ntsib txog tshuaj rau TB zaum tom ntej : Minnesota Department of Health Tuberculosis ( TB ) Prevention and Control Program P . O . Box 64975 , St . Paul , MN 55164-0975 651-201-5414 www.health.state.mn.us 