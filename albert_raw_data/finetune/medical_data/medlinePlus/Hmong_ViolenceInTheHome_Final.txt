 KUV YUAV UA LI CAS YOG MUAJ KEV UA NRUJ UA TSIV HAUV TSEV ? Yog ib tug neeg hauv koj lub tsev ua rau koj lossis koj cov menyuam raug mob , nws yog ib qho tseem ceeb heev uas koj yuav tau nrhiav kev pab : 1 . Nrog tej tug neeg uas koj ntseeg siab tham : koj tus phoojywg , cov neeg nyob ze ib ncig ntawm koj , koj tsev neeg , lossis koj tus caseworker . 2 . Hu xovtooj rau 911 yog ntxim yuav astablais rau koj . Tub ceevxwm yuav tuaj tom koj lub tsev thiab pab tiv thaiv koj thiab koj cov menyuam . 3 . Yog koj hais tsis tau lus Askiv , hu xovtoojrau National Domestic Violence Hotline : 1-800-799-7233 . Tus xovtooj yog hu dawb xwb tsis tau them nyiaj . Qhia rau tus txais xovtooj seb koj hais yam lus twg . Tus uas txhais lus mam li qhia rau koj seb koj yuav tau ua li cas thiab qhia koj nrhiav kev pab hauv lub nroog uas koj nyob . Hu xovtooj rau Kev Ua Nruj Ua Tsiv Hauv Tsev Tus Xovtooj ( Domestic Violence Hotlines ) mas yuav muab koj cov lus ceev kom zoo TSIS , thov xyuas : www . endabuse . org www . atask . org www . apiahf . org / apidvinstitute www . tapestri . org www . mosaicservices . org www . hotpeachpages . net Qhov web sites saum toj no muaj qhia ua ntau yam lus uas cov neeg tawg rog hais . Daim ntawv qhia no tsim thiab tshwm nyiaj pab los ntawm Ofce of Refugee Resettlement , Department of Health and Human Services . KEV TIVTAUJ : riht@uscridc . org U . S . Committee for Refugees and Immigrants 1717 Massachusetts Ave . , NW Suite 200 Washington , DC 20036 202 • 347 • 3507 Fax : 202 • 347 • 7177 www . refugees . org Kev ua nruj ua tsiv hauv Tsev Violence in the Home ( Hmong )   KEV UA NRUJ UA TSIV HAUV TSEV YOG LI CAS ? Kev ua nruj ua tsiv hauv lub vaj lub tsev yog txhais hais tias kev ntaus lwm tus lossis kev tsim . Kev ua nruj ua tsiv yog thaum ib tug neeg pheej ua tej yam kom lwm tus raug mob lossis ua kom ntshai . Kev ua nruj ua tsiv yog ua kom lwm tus lub cev raug mob , ua kom mob siab , lossis kom nws ua tej yam uas nws tsis nyiam lossis tsis xav ua . Kev ua nruj ua tsiv kuj txhais tau ntxiv hais tias ua kom lwm tus xav hais tias nws tsis txawj ntse lossis tsis muaj zog , lossis tsis muaj cuab kav txiav txim siab rau nws tus kheej . LEEJTWG THIAJ YOG TUS UAS RAUG KEV UA NRUJ UA TSIV ? Txhua tus yuav raug los kuj tsis paub xws li cov : neeg laus , menyuam yaus , thiab cov laus laus . Nyob rau cov tsev neeg , feem ntau pojniam , menyuam , thiab cov laus laus yog cov uas raug mob . MENYUAM YAUS Cov menyuam yaus uas pom ua nruj ua tsiv hauv lub vaj lub tsev ua rau lawv ntshai thiab tsis kaj siab . Ntau zaus , lawv ntseeg hais tias yog tim lawv tus yam ntxwv es thiaj muaj tej kev nruj kev tsiv ntawd . Nws tsis yog ib yam zoo rau cov menyuam nyob rau hauv ib lub tsev uas muaj kev nruj kev tsiv . Cov menyuam uas pom kev nruj kev tsiv hauv tsev feem coob yeej muaj teebmeem nyob rau tom tsev kawm ntawv , pib siv tshuaj thiab haus dej haus cawv thiab tej zaum yuav dhau los ua ib tug neeg ua nruj ua tsiv . KOJ PUAS YOG IB TUG UAS RAUG KEV NRUJ KEV TSIV ? Koj yeej raug kev nruj kev tsiv yog leejtwg hauv koj lub vaj lub tsev : • muab koj thawb , npuaj lossis xuas nrig ntaus koj , • heev yuav tua lossis ua kom koj raug mob , • heev hais tias yuav coj koj cov menyuam khiav mus , • thuam thiab ua saib tsis taus koj txhua lub sijhawm , • tsis kam cia koj mus saib koj tsev neeg thiab koj tej phoojywg , • yuam kom koj nrog nws pw ua niamtxiv , • tsis pub koj mus ua haujlwm kom koj tau nyiaj , • tsis xav pub koj kawm lus Askiv lossis kawm tsav tsheb , • heev hais tias nws yuav xa koj rov qab mus rau koj lub tebchaws , thiab • txeeb koj cov ntaub ntawv nyob tebchaws no ( immigration documents ) . YOG KEV TXHAUM CAI Kev ua nruj ua tsiv hauv lub vaj lub tsev yuav tsum tsis txhob muab zais cia . Kev ntaus lossis yuam ua phem ua qias rau ib tug neeg hauv tsev yog txhaum txojcai hauv lub tebchaws United States . Tub ceevxwm thiab tej tsev hais plaub tiv thaiv txhua tus uas raug kev ua nruj ua tsiv hauv tsev . Muaj kev tiv thaiv tshwj xeeb rau menyuam , pojniam , thiab cov laus laus . Tus neeg uas ua nruj ua tsiv hauv tsev yuav raug ntes . TSIS YOG KOJ UA TXHAUM Yog koj raug kev ua nruj ua tsiv , tsis txhais hais tias koj tsis yog ib tug zoo pojniam lossis zoo niam . Tus neeg uas ua nruj ua tsiv rau koj yog nws xav tswj koj lub neej . TSIS YOG KOJ IB LEEG XWB Yog leejtwg hauv koj tsev neeg ua nruj ua tsiv rau koj , koj yuav tsum paub hais tias tsis yog koj ib leeg xwb . Muaj ntau tshaj li ob lab tus pojniam raug kev ua nruj ua tsiv los ntawm lawv tus txiv thiab hluas nraug txhua xyoo . Yog koj paub leejtwg raug kev ua nruj ua tsiv , qhia lawv paub hais tias muaj kev pab : • 911 Pab Xwm Ceev : tub ceevxwm thiab tsheb thauj neeg mob . • Chaw Nyob Pab Rau Cov Raug Kev Nruj Kev Tsiv : muaj kev thaj yeeb thiab nyob dawb pub rau cov pojniam thiab cov menyuam . • Txojcai Tiv Thaiv Ib Ntus : Tus Txhia Txim Rau Tsevneeg ( Family Court Judge ) muaj peev xwm cais tus neeg uas ua nruj ua tsiv tawm hauv nws lub tsev mus thiab kom txav deb ntawm nws tus pojniam thiab cov menyuam . • Pab Tswvyim Txog Txojcai : cov uas tsis tau nyiaj hlis ntau muaj peev xwm tau kev pab dawb los ntawm kws hais plaub txog txojcai xws li , txojcai uas tiv thaiv , kev txeeb tau menyuam yog muaj teebmeem , them nqi rau menyuam , lossis sib nrauj . 