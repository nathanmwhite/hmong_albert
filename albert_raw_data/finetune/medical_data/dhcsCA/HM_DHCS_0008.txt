 Kev Samfwm txog Cov Puapheej Uas Qhia Tias Yog Neeg Amelikas thiab Yog Leejtwg Tiag Rau Cov Menyuam Uas Yog Neeg Amelikas lossis Neeg Ntawm Lub Tebchaws No Uas Ua Daim Ntawv Thov Healthy Families / Medi-Cal Uake Yog koj tus menyuam tsis tau yog ib tus neeg Amelikas , tsab kevcai no tsis hais txog nws . Koj lub county lub chaw thov Medi-Cal tabtom xyuas koj tus menyuam daim ntawv thov ntawv khomob . Thaum lub sijhawm no , koj tus menyuam tau txais Medi-Cal lawm . Yuav kom koj tus menyuam tau txais cov Medi-Cal uas kho tau txhua yam mus ntxiv , koj yuavtsum tau muab cov puavpheej uas qhia tias nws yog neeg Amelikas thiab puavpheej uas qhia tias nws yog leejtwg tiag rau lub county . Nyeem cov hauv qab no kom paub ntxiv . Puas yog txhua tus menyuam yuav tau muab tej puavpheej uas qhia tias yog neeg Amelikas thiab yog leejtwg tiag ? Tsis yog . Cov menyuam no yuav tsis tau muab muab tej puavpheej : Ib tus menyuam uas tau txais : — Nyiaj Xiam Oob-qhab ( SSI ) — Medicare — Nyiaj Fajseeb Raug Mob Social Security ( SSDI ) — Nyiaj Laus thiab Nyiaj Nws Txiv / Niam Tuag ( RSI — Title II ) thiab nws mob ua tsis tau haujlwm Tus menyuam uas tsis tau muaj 21 xyoos thiab tuaj thov Kev Khomob Tsis Qhia Niamtxiv ( Minor Consent Services ) Cov menyuam mosliab uas yug los ntawm cov pojniam uas tau txais Medi-Cal Cov menyuam uas raug luag coj mus tu ( Foster Care ) , tau txais Adoption Assistance , lossis Kin-GAP Cov menyuam mosliab uas nyob hauv Abandoned Baby Program Cov menyuam uas tau txais Cal WORKs Yog kuv tus menyuam tsis tau yog ib tus neeg Amelikas nev ? Yog koj tus menyuam tsis tau yog ib tus neeg Amelikas lossis neeg ntawm lub tebchaws no , koj tsuas tau muab tej ntaub ntawv li yav tas los xwb . Nws tsis tau muaj dabtsi hloov rau nws . Cov neeg ntawm lub tebchaws no uas suav cov neeg uas yug hauv American Samoa ( suav Swains Island ) thiab tuaj hauv cov Koog Povtxwv Northern Mariana Islands tuaj . Yog tias kuv tsis muaj tej puavpheej uas qhia tias kuv tus menyuam yog neeg Amelikas nev ? Yog koj tus menyuam yug rau hauv lub xeev Kalifonias , tej zaum lub county yuav mus yuav tau nws daim ntawv yug . ( Daim ntawv yug yog ib yam puavpheej uas qhia tau tias nws yog neeg Amelikas . ) Ua Daim Ntawv Thov Ntawv Yug hauv Kalifonias . Tom qab ntawd , muab xa lossis nqa daim ntawv mus rau lub chaw pabcuam pejxeem hauv nroog . Yog tias luag nrhiav tsis tau daim ntawv yug , koj yuav tau nrhiav lwm yam puavpheej uas qhia tau tias nws yog neeg Amelikas tuaj . Xyuas nplooj 2 ntaub ntawv uas luag kam txais los ua puavpheej . Nug koj lub county saib yuav muab yam puavpheej uas qhia tias koj yog neeg Amelikas licas yog koj tsis yog yug rau hauv lub xeev Kalifonias . Hu mus nug lub county saib lawv puas nrhiav tau koj daim ntawv yug uantej koj yuav mus them nyiaj yuav ib daim ntawv yug . Yog lub county nrhiav tau kuv tus menyuam daim ntawv yug lawm , kuv puas tseem yuav tau muab tej puavpheej uas qhia tias nws yog leejtwg tiag ? Yog koj tus menyuam tsis tau muaj 16 xyoo thiab koj tau ua thiab suam npe rau daim ntawv thov Healthy Families/ Medi-Cal uake uas teev tus menyuam ntawd hnub yug thiab chaw yug lawm , koj yuav tsis tau muab tej puavpheej uas qhia tias nws yog leejtwg ntxiv lawm . ( Daim ntawv thov uas koj suam npe rau no yog puavpheej uas qhia tau tias koj tus menyuam yog leejtwg lawm . ) Yog kuv tus menyuam muaj hnub nyoog 16 xyoo lossis loj dua lawm nev ? Cov menyuam uas muaj hnub 16 xyoo lossis loj dua lawm , koj yuav tau muab tej puavpheej uas qhia tias nws yog leejtwg tiag . Xyuas nplooj 2 . Nej puas yuavtsum tau daim ntawv qhia tias yog neeg Amelikas lossis yog leejtwg tiag uas yog daim tseem ? Yuavtsum tau . Peb yuavtsum tau daim ntawv qhia tias yog neeg Amelikas thiab yog leejtwg tiag uas yog daim tseem , lossis cov ntawv luam uas lub koomhaum uas ua daim ntawv ntawd nias lawv lub thwj rau tias yog daim tseem . Kuv xa kuv cov ntawv puavpheej tuaj puas tau ? Tau . Lub county yuav muab luam cia thiab muab daim tseem xa rov tuaj rau koj . Lossis , koj nqa tau koj cov ntaub ntawv mus rau tom lub chaw pabcuam pejxeem hauv koj lub nroog . Hais kom lawv muab luam thiab muab cov tseem rov rau koj tamsim . Kuv puas yuav tau muab tej puavpheej uas qhia tias kuv yog neeg Amelikas lossis yog leejtwg tiag ntau tshaj li ib zaug ? Tsis tau . Koj tsuas tau muab tej puavpheej uas qhia tias yog neeg Amelikas thiab yog leejtwg tiag ib zaug nkaus xwb . Yog tias kuv tau them rau cov nqi khomob lossis nqi kho hniav thaum lub sijhawm uas kuv tabtom nrhiav tej puavpheej uas qhia tias kuv tus menyuam yog neeg Amelikas lossis yog leejtwg tiag lawm nev ? Yog koj muaj nqi khomob thaum lub sijhawm uas koj tabtom nrhiav cov ntaub ntawv uas qhia tias koj tus menyuam yog neeg Amelikas thiab yog leejtwg tiag , tej zaum Medi-Cal yuav kam them rau cov nqi khomob ntawd . Hu mus rau lub Chaw Them Nqi Khomob hauv lub Department of Health Care Services mus nrhiav lus teb rau koj cov lus nug : ( 916 ) 403-2007 .  Cov Ntaub Ntawv Uas Qhia Tias Yog Neeg Amelikas thiab Yog Leejtwg Tiag Qhov yoojyim tshaj uas yuav qhia tau tias ib tus neeg yog neeg Amelikas thiab yog leejtwg tiag tibsi mas yog ib yam ntawm cov ntaub ntawv no : — Daim U . S . Passport uas tsis muaj kev tx wv dabtsi li ( txais daim tas sijhawm lawm ) — Daim Ntawv Xamxaj ( N-550 lossis N-570 ) — Daim Ntawv Xamxaj neeg Amelikas ( N-560 lossis N-561 ) — LOSSIS — Yog koj tsis muaj ib yam ntawm cov ntaub ntawv saumtoj no , yuav tau muab – Ib daim ntawv qhia tias yog neeg Amelikas uas teev rau hauv qab no : Ntawv yug hauv Tebchaws Amelikas Daim Ntawv Qhia txog Kev Yug ( DS-1350 ) Daim Ntawv Qhia txog Kev Yug ib tus Neeg Amelikas hauv Txawv Tebchaws ( FS-240 ) Lub State Department Daim Ntawv Qhia txog Kev Yug ( FS-545 lossis DS-1350 ) Daim I . D . Card Neeg Amelikas ( I-197 lossis I-179 ) Neeg Qhab Daim Card ( I-872 ) Neeg Northern Marianas Daim Card ( I-873 ) Daim ntawv txais menyuam los tu uas qhia tias yug hauv Tebchaws Amelikas Ntawv puavpheej yuav ib tus menyuam uas tsis yog yug hauv tebchaws Amelikas los tu thiab niamtxiv tshiab yog neeg Amelikas ( IR-3 lossis IR-4 ) Ntawv puavpheej tias tau ua hwujlwm ( civil service ) rau Amelikas uantej lub Rau Hlis 1 , 1976 Ntawv ua tubrog Amelikas uas qhia tau lub chaw yug hauv tebchaws Amelikas Ntaub ntawv hauv tsev khomob hauv Tebchaws Amelikas uas luag ua thaum nws yug los Ntawv fajseeb txoj sia , khomob , thiab lwm yam Ntaub ntawv kev ntseeg uas ua hauv tebchaws Amelikas li 3 lub hlis tomqab yug los uas muaj chaw yug hnub yug thiab lub hnubnyoog hauv tebchaws Amelikas Ntaub ntawv pib mus kawm ntawv hauv tebchaws Amelikas uas muaj chaw yug , hnub mus kawm , hnub yug , npe thiab chaw yug ntawm niamtxiv Tsoomfwv Qibsiab lossis Xeev ntawv suav neeg uas muaj lub hnub nyoog thiab qhia tias yog neeg Amelikas thiab qhia chaw yug Neeg Qhab Seneca daim ntawv suav neeg Bureau of Indian Affairs daim ntawv suav neeg rau cov Qhab Navajo Daim ntawv teev kev yug hauv lub U . S . State Vital Statistics Daim ntawm yug hauv Tebchaws Amelikas uas ua ntev tshaj 5 xyoos tomqab nws yug los Ib daim ntawv teev ib cov lus thiab suamnpe rau los ntawm kws khomob lossis neeg pab yug menyuam uas nyog ntawd thaum yug tus menyuam Ntawv qhia tias yog Neeg Ib Txwm Nyob Alaska los ntawm lub Koomhaum Saib Neeg Qhab Cov ntaub ntawv mus nyob tsev laus lossis tsev tu , lossis lwm lub tsev uas qhia chaw yug hauv Tebchaws Amelikas Ntaub ntawv khomob ( tsis yog ntawv txhaj tshuaj tivthaiv ) Yuavtsum yog ua uantej li 5 xyoos uas koj tuaj thov Medi-Cal thawj ( 1 st ) zaus thiab qhia chaw yug hauv Tebchaws Amelikas . Rau cov menyuam tsis tau muaj hnub nyoog 16 xyoo , yuavtsum yog tsim ze lub sijhawm uas nws yug los . — THIAB — Ib daim ntawv qhia tias yog leejtwg tiag uas teev rau hauv qab no : Laixees tsav tsheb uas ib lub Xeev hauv Tebchaws Amelikas lossis lawv ib Thaj Av muab rau koj uas muaj duab thiab lwm yam kev qhia txog koj Daim I . D . card kawm ntawv uas muaj duab Daim I . D . card ua Tubrog Amelikas lossis ntawv ua tubrog Daim I . D . card hauv tsoomfwv , xeev , lossis hauv nroog uas muaj kev qhia li daim laixees tsav tsheb Daim I . D . card uas qhia tias yog menyuam ntawm cov Tubrog Amelikas Daim U . S . passport ( uas muaj kev txwv ) Daim Ntawv Qhia txog Cajnces Neeg Qhab lossis Qhab Amelikas/ Neeg Alaska cov ntaub ntawv U . S . Coast Guard Merchant Mariner Card Txuas ntxiv rau sab nraud Koj yuavtsum muab cov ntawv uas teev nyob saumtoj li koj muab tau . Yog koj muab tsis tau ib yam ntawm cov ntawv no los qhia tias koj yog neeg Amelikas li – Nrhiav ob tus neeg laus uas paub txog koj los ua ib daim ntawv Qhia Tias Koj Yog Neeg Amelikas . Ob tus neeg no yuavtsum tau muaj ntawv puavpheej qhia tias nkawv yog leejtwg thiab yog neeg Amelikas , thiab tsuas yog ib tus nkaus xwb thiaj pub txheeb koj . Koj yuavtsum muab cov ntawv uas teev nyob saumtoj li koj muab tau . Yog koj muab tsis tau ib yam ntawm cov ntawv no los qhia tias koj yog neeg Amelikas li – Nrhiav ob tus neeg laus uas paub txog koj los ua ib daim ntawv Qhia Tias Koj Yog Neeg Amelikas . Ob tus neeg no yuavtsum tau muaj ntawv puavpheej qhia tias nkawv yog leejtwg thiab yog neeg Amelikas , thiab tsuas yog ib tus nkaus xwb thiaj pub txheeb koj .  Peb lossis ntau tshaj ntawd yam ntawv uas qhia tau tias muaj tseeb , xwsli daim ID ua haujlwm , high school lossis college diplomas , ntawv sib yuav , ntawv sib nrauj , thiab ntaub ntawv tswv vajtse / av ( deeds / titles ) Ntaub ntawv los ntawm tsev kuaj mob , kws khomob , lossis tsev khomob rau ib tus menyuam uas tsis tau muaj 16 xyoo Ntaub ntawv mus kawm ntawv , zov menyuam mos , lossis chaw zov menyuam , nrog rau ntawv qhia qhab-nees ( report cards ) , rau ib tus menyuam uas tsis tau muaj 16 xyoo . Lub county mam nug thiab nrog lub tsev kawm ntawv tham . Rau cov tibneeg uas muaj teebmeem kev tu-ncua hauv lub cev uas nyob hauv ib lub chaw tu tibneeg , ib daim ntawv teev lus tseeb ( Affidavit ) uas suamnpe rau los ntawm tus thawj tsavxwm lossis tus thawj saib lub chaw ntawd Rau cov menyuam uas tsis tau muaj 16 xyoo uas tsis muaj daim ntawv Qhia Tias Yog Neeg Amelikas , koj muab tau : Ib daim ntawv teev lus tseeb ( Affidavit ) tias tus menyuam ntawd yog leejtwg uas suamnpe rau los ntawm tus menyuam niamtxiv , tus saib xyuas , lossis tus txheebze uas tu nws uas teev nws lub hnub yug thiab chaw yug Ib daim ntawv thov Medi-Cal lossis ntawv thov Healthy Families / Medi-Cal uake uas muaj tus menyuam ntawd lub hnub yug thiab chaw yug , thiab suamnpe rau los ntawm tus menyuam ntawd niamtxiv , tus saib xyuas lossis tus txheebze uas tu nws . Rau ib tus menyuam uas tsis tau muaj 18 xyoo , siv tau ib daim ntawv teev lus tseeb ( Affidavit ) tias tus menyuam ntawd yog leejtwg uas suamnpe rau los ntawm tus menyuam niamtxiv , tus saib xyuas , lossis tus txheebze uas tu nws yog tias nws tsis muaj ID kawm ntawv lossis laixees tsav tsheb . Qhia : Cov I . D . uas tas sijhawm lawm los txais tau los ua puavpheej qhia tias koj yog leejtwg . 