 Mob Qhua Pias ( Rubeola ) Mob qhua pias yog dab tsi ? Mob qhua pias , kuj tseem hu tias rubeola , yog ib yam kab mob sib kis tau sai los ntawm cov kab vais lav . Vim tias tau txhaj tshuaj tiv thaiv kab mob ntau heev , thiaj ua rau tsis tshua pom muaj mob qhua pias hauv Tebchaws Asmeskas . Tab sis kuj tseem pom muaj coob nyob rau lwm lub tebchaws thiab tej zaum kuj yuav kis los rau hauv Tebchaws Asmeskas los ntawm cov neeg tuaj ncig ua si uas tsis tau txhaj tshuaj tiv thaiv . Txuas ntxiv kev mob siab rau txhaj tshuaj tiv thaiv kab mob kom tiv thaiv tsis pub sib kis mob qhua pias . Cov tsos mob qhua pias yog dab tsi ? Pob Liab THIAB Ua Npaws THIAB Hnoos LOSSIS los ntswg LOSSIS Kua muag / kua ntswg los Cov tsos mob tshwm sim kwv yees li ntawm yim txog 12 hnub tom qab tus neeg kws tau mob qhua pias . Thawj tus tsos mob feem ntau yog ua npaws . Feem ntau yuav pom tawm pob liab hauv 2 txog 3 hnub tom qab pib ua npaws thiab tom qab 5 txog 6 hnub . Cov pob liab pib tshwm ntawm taub hau ua ntej , nqis mus rau hauv lub ntsej muag thiab thiab saum caj dab ces nqis mus rau hauv lub cev . Yog tias koj los yog koj tus menyuam muaj cov tsos mob qhua pias koj yuav ua li cas ? Nco ntsoov nyob hauv tsev thiab zam tsis pub muaj cov qhua tuaj saib kom txog thaum koj tau tham nrog koj tus kws kho mob lossis lub chaw kuaj mob . Koj tus kws kho mob lossis lub chaw kuaj mob yuav qhia koj seb puas yog koj yuav tsum tuaj ntsib . Qhua pias yog yam mob hnyav npaum cas ? Qhua pias tuaj yeem yog yam mob hnyav uas tuaj yeem tau mus pw hauv tsev kho mob thiab tuag tau . Ntau tus neeg muaj mob qhua pias tau muaj mob raws plab , mob pob ntseg , mob ntsws muaj dej , lossis mob hlwb ( kis mob rau cov hlwb uas tuaj yeem ua rau puas hlwb mus ib txhis ) ntxiv . Cov mob ntxiv no feem ntau yog tshwm sim rau cov menyuam yaus hnub nyoog qis dua 5 xyoo thiab cov neeg loj hnub nyoog ntau dua 20 xyoo . Mob qhua pias thaum lub sij hawm cev xeeb tub ua rau muaj kev pheej hmoo rau ua tsis tau hauj lwm thaum tseem hluas , ho me nyuam , thiab cov menyuam mos sib . Mob qhua pias tuaj yeem ua rau mob hnyav rau cov neeg uasm uaj kev tiv thaiv lub cev qis . Mob qhua pias sib kis tau li cas ? Mob qhua pias sib kis tau hla kev ua pa thaum ib tus neeg uas muaj mob ua pa thiab hnoos . Nws yog yam mob sib kis tau sai . Koj tsis tuaj yeem mob qhua pias ntau dua ib zaug , vim tias tom qab koj mob qhua pias koj lub cev muaj qhov tiv thaiv lawm . Ntev npaum cas tus neeg muaj mob qhua pias tuaj yeem kis mob rau lwm tus tau ? Tus neeg muaj mob qhua pias tuaj yem kis mob rau lwm tus neeg tau txij thaum 4 hnub ua ntej lawv cov pob liab yuav tshwm mus txog rau 4 hnub tom qab cov pob tshwm .  MOB QHUA PIAS ( RUBEO LA ) Puas muaj hauv kev kho tau mob qhua pias ? Tsis muaj , tsis muaj ib txoj hauv kev tshwj xeeb kho cov mob qhua pias . Cov neeg muaj mob qhua pias yuav tsum tau so , haus dej kom ntau , thiab tswj tus mob ua npaws . Lawv k uj tseem yuav tau kho tej yam mob ntxiv tuaj xws li raws plabb , mob pob ntseg , lossis mob ntsws muaj dej . Puas yog muaj tshuaj txhaj tiv thaiv kab mob qhua pias ? Yog . Cov tshuaj txhaj tiv thaiv kab mob qhua pias feem ntau txhaj ua ke nrog tshuaj tiv thaiv mob ua qog thiab mob qhua maj ( MMR ) . Cov menyuam yaus tau txhaj cov tshuaj MMR thaum muaj hnub nyoog 12-15 hli thiab thaum muaj 4-6 xyoo ; koob tshuaj MMR thib ob yuav txhaj sai sai lub hli tom qab txhaj thawj koob . Thawj koob tshuaj MMR yuav tshum tau txhaj rau cov menyuam muaj hnub nyoog 6-12 hli uas yuav taug kev mus ncig txawv tebchaws lossis qhov chaw uas yuav muaj kev sib kis tau . Cov neeg loj uas tseem tsis tau mob qhua pias dua lossis tsis tau txhaj tshuaj tiv thaiv mob qhua pias yuav tsum tau txhaj ib koob tshuaj tiv thaiv mob MMR , tshwj xeeb mas yog cov uas yug xyoo 1957 lossis tom qab ntawv . Cov menyuam kawm ntawv ( suav nrog cov kawm tsev kawm qeb siab ) , cov neeg ua haujlwm saib xyuas noj qab haus huv , thiab cov ncig txawv tebchaws yuav tsum tau txais kev txhaj tshuaj tiv thaiv mob MMR , yog tias lawv tseem tsis tau txhaj , lawv yuav tsum tau txhaj tshuaj tiv thaiv kab mob . Tham nrog koj tus kws kho mob yog tias koj muaj lus nug ntsig txog yam tshuaj tiv thaiv kab mob uas koj lossis kokj tus menyuam yuav tsum tau txhaj . Yog tias koj lossis koj tus menyuam muaj mob qhua pias , koj yuav tsum ua li cas ? Hu rau koj tus kws kho mob lossis lub chaw kuaj mob kiag tam sim . Lawv yuav qhia rau koj seb puas yog koj yuav tsum tau mus ntsib kws kho mob . Yog ti as koj tseem tsis tau txhaj tshuaj tiv thaiv kab mob , txhaj tshuaj MMR hauv 3 hnub thaum muaj cov neeg mob yuav tuaj yeem tiv thaiv tau kom tsis mob qhua pias . Yog tias koj tau txais kev txhaj tshuaj tiv thaiv kab mob globulin ( cov ntshav muaj cov tiv tha iv kab mob qhua pias ) nyob hauv 6 hnub thaum muaj neeg mob qhua pias nws yuav tiv thaiv tau lossis ua kom tsis mob qhua pias hnyav . Yuav uas li cas yog tias muaj neeg mob qhua pias hauv tsev kawm ntawv lossis lwm qhov chaw ( xws li chaw ua si caij ntuj sov , chaw zov menyuam , chaw ua hauj lwm , chaw kuaj mob ) ? MDH thiab cov chaw kho mob hauv zej zog yuav sib pab ua hauj lwm nrog lub tsev kawm losssis lwm lub chaw txhawm rau xaiv cov neeg uas kis tau mob , kom lawv tau txhaj tshuaj tiv thaiv mob qhua pias , thiab kom tau txais kev kuaj xyuas tom qab kis mob raws li qhov xwm txheej tshwj xeeb . Minnesota Department of Health Vaccine-Preventable Disease Section PO Box 64975 St . Paul , MN 55164-0975 651-201-5414 www.health.state.mn.us /measles To obtain this information in a different format , call : 651-201-5414 . 